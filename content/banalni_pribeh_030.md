---
title: '25'
contentType: prose
---

<section>

A maraton pokračuje.

Matrikářka: „Ale tady to máte přeložený azbukou – a tady latinkou – tohle je taky špatně přeložený, a tohle taky – to se musí znovu ověřit…“

Ruský právník: „Kakaja – nibuď problema – nada ješčo děngy – ješčo pjať, vazmožno děsať tysič…“

Pavla: „Prosim tě, ta harlekýnka spěchá!“

A ozvala se i Matka Mafie: „Dobrý den, tady Marková, jestli si pamatujete, jak jsme se ujali Borise, já vás nechci strašit, pani, ale jen jsem vám chtěla říct, že – (zdůrazňuje každé slovo) – tady Borju hledala cizinecká policie, jestli mi rozumíte – já ho teda zatím zapřela, zatím, ale to víte, život je drahej…“

</section>
