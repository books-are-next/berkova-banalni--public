<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-24" xml:lang="cs-CZ">
		<div class="_idGenObjectStyleOverride-1">
			<p id="_idParaDest-23" class="MLP_uroven2_kapitola ParaOverride-1">23</p>
			<p class="MLP_text_bez1radku ParaOverride-1">Znáte pohádku <span class="MLP_znak_kurziva_11b">O&#160;kohoutkovi a&#160;slepičce</span>?<span class="CharOverride-1"> </span>Jak slepička běhala a&#160;běhala, od čerta k&#160;ďáblu a&#160;zase zpět, aby zachránila svého kohoutka, který tam leží v&#160;komoře, nožky má nahoře, bojí se, bojí, že umře…?</p>
			<p class="MLP_text ParaOverride-1">Jak sehnat vízum? Zevnitř republiky to není možné: Eva zná jen lidi, kteří patří k&#160;jejímu světu nad vodou, kteří něco takového nikdy nepotřebovali. Jenže spousta lidí jako Vietnamci, Ukrajinci, Rusové&#160;– a&#160;že je jich tu jak máku&#160;– zřejmě tenhle Rubikon překročili: oni všechny ty potřebné papíry mají&#160;– jak to? Inu&#160;– sehnali si to. Ale jak? To jsou cesty pololegální, neoficiální&#160;– a&#160;chce to peníze, peníze, peníze… A&#160;není třeba ani dokumenty falšovat&#160;– stačí sehnat někoho, kdo místo Borise odjede, zajistí vízum a&#160;s&#160;dokladem se vrátí. Ovšem na to je třeba hodně peněz. Desetitisíce?&#160;– ne: statisíce. Kdyby měla statisíce, nemusí ani běhat po úřadech. Všechno za ni někdo vyřídí: firma. Oficiální firma se sídlem na Václavském náměstí. Jenže Eva má sotva na tramvaj: platí nájem, jídlo, telefony, cigarety&#160;– a&#160;Boris pořád telefonuje a&#160;hulí jako komín&#160;– a&#160;ve škole si k&#160;Pavlině radosti snížila úvazek, aby měla čas na překlady. A&#160;všechny zásoby vyschly. Na zařízení bytu si vzala půjčku&#160;– něco si půjčila od rodičů&#160;– a&#160;splácí z&#160;toho ničeho, co má. Boris se v&#160;té sociální bezmoci cítí mizerně, ale ovládá se, protože ví, že Eva musí vydržet. A&#160;Eva se na své pouti pro kohoutka potkává s&#160;větami, které by nečekala:</p>
			<p class="MLP_text ParaOverride-1">„Hele, já myslim, že je nás tu dost, že tu žádný gastarbajtry nepotřebujem…“</p>
			<p class="MLP_text ParaOverride-1">„Neteř mojí přítelkyně má známou, a&#160;k&#160;tý chodí uklízet pani, a&#160;ta si vzala Rusa&#160;– tak jestli ta by něco nevěděla…“</p>
			<p class="MLP_text ParaOverride-1">A&#160;každý někoho zná, kdo někoho zná, kdo možná něco ví&#160;– ale pak to končí naprázdno.</p>
			<p class="MLP_text ParaOverride-1">Majitel jedné z&#160;firem, které za peníze všechno dokážou, je arogantní nadutec. Je to advokát, Rus, má kancelář na Václavském náměstí. Připadá si jako král&#160;– a&#160;je to blb, jeden z&#160;přemnoha, a&#160;svou okázalou přezíravostí předčí mnohé domácí burany. Žádat o&#160;něco tuto bytost je pro Evu hořká pilule.</p>
			<p class="MLP_text ParaOverride-1">Žádat Rusa o&#160;něco ve vlastní zemi&#160;– při vzpomínce, jak tady kdysi chřestila klíčema&#160;– to je k&#160;nespolknutí. Eva vnímá, jak je jí tahle ruská pýcha odporná k&#160;neunesení a&#160;ruština, kterou se domlouvá s&#160;Moldavanem, že ji v&#160;podání téhle kráčející bubliny odpuzuje silou, o&#160;níž netušila…</p>
			<p class="MLP_text ParaOverride-1">Nicméně puchejř hovoří a&#160;Eva zdvořile naslouchá:</p>
			<p class="MLP_text ParaOverride-1">„Vam papíry náda? Náda. Mně děngy náda?&#160;– náda. U&#160;meňa firma, vsjo pa zakonu, vizum adin mesjac deset tysič, vizum tri mesjace dvadcať tysič, papiry komplet: vizum na rabotu, pozvání: dvě stě tysič.“</p>
			<p class="MLP_text ParaOverride-1">No&#160;– tak to si Eva, spjatá se školstvím, může nechat zdát. Běží tedy dál, slepička svému kohoutkovi, tu dostane telefon na nějakou Ukrajinku, která snad něco ví&#160;– ale pro Moldavana Ukrajinci nepracujou, a&#160;další, která taky něco ví&#160;– nabídne tlačenku na policii&#160;– ale když dotyčná policistka, s&#160;níž se prý za peníze dá mluvit, uvidí Evinu občansky bezúhonnou tvář, na místě zkamení a&#160;není s&#160;ní řeč. A&#160;další zas ví o&#160;cestě k&#160;vízu přes žádost o&#160;azyl&#160;– ale politický odboj zas Boris nemůže doložit… A&#160;jsou mnohé jiné cesty, více či méně legální, a&#160;všechny fungují jedna radost, ale Eva není z&#160;branže, aby se za prokázané služby mohla nějak adekvátně revanšovat, a&#160;nemá potřebné peníze&#160;– peníze&#160;– peníze…</p>
			<p class="MLP_text ParaOverride-1">S&#160;pláčem na krajíčku klopýtá z&#160;úřadu na úřad, od firmy k&#160;firmě, od zasvěcence k&#160;zasvěcenci, a&#160;s&#160;úžasem zjišťuje, jaký obchod čile kvete pod hladinou, ve sféře částečné legality, kam ona nedosáhne. A&#160;vidí, jak ten obchod kvete jen díky komplikacím a&#160;zákazům nad hladinou&#160;– a&#160;jak se to všechno hezky doplňuje.</p>
			<p class="MLP_text ParaOverride-1">Jedna hodná paní v&#160;jakémsi úředním okýnku jí odříkává:</p>
			<p class="MLP_text ParaOverride-1">„…&#160;můžete ho u&#160;sebe natrvalo přihlásit, k&#160;tomu potřebujete jeho rodnej list, platnej pas a&#160;vízum, souhlas majitele nemovitosti, prohlášení, že za něj přebíráte veškerou odpovědnost a&#160;budete mu platit nemocenskou&#160;– a&#160;taky přinýst ukázat, že máte na kontě&#160;– počkejte&#160;– jo: dvě stě tisíc na rok&#160;– ne, letos je to víc… Anebo: je hodnej? Tak si ho vemte! A&#160;přineste oddací list a&#160;nemusíte mít dvě stě tisíc!“</p>
			<p class="MLP_text ParaOverride-1">Tohle už Eva ví, ale k&#160;žádosti o&#160;svatbu musí mít kromě všech jeho dokladů i&#160;jeho platné vízum a&#160;povolení k&#160;pobytu a&#160;potvrzení o&#160;pobytu a&#160;povolení z&#160;jeho země ke sňatku s&#160;cizinkou a&#160;potvrzení, že není ženatý, a&#160;tak dále a&#160;tak dále&#160;– vše úředně přeloženo s&#160;notářsky ověřenou kopií…</p>
			<p class="MLP_text ParaOverride-1">A&#160;Eva klopýtá půl roku&#160;– rok&#160;– rok a&#160;půl&#160;– a&#160;shání, žádá, koresponduje a&#160;mezitím je třeba znovu sehnat dokumenty, které už vloni měla, ale zatím zastaraly&#160;– jenže na úřadě se něco změnilo a&#160;druhou verzi už odmítli vydat…</p>
			<p class="MLP_text ParaOverride-1">…&#160;Takže je třeba opět spolknout lidskou důstojnost, vydat se za ruským buranem na Václavské náměstí a&#160;požádat&#160;– poprosit&#160;– vydat se na milost…</p>
		</div>
</body>
</html>