<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-16" xml:lang="cs-CZ">
		<div class="_idGenObjectStyleOverride-1">
			<p id="_idParaDest-15" class="MLP_uroven2_kapitola ParaOverride-1">15</p>
			<p class="MLP_text_bez1radku ParaOverride-1">Samota není tak strašná jako ten strach z&#160;ní; ani rozvod není tak strašný jako ten strach z&#160;něj. A&#160;pak to odvykání starým poutům. Ač těsná a&#160;škrtící, přece jen vrostla do těla a&#160;stala se námi. Takže oddělování se od letitých pout je příjemné asi jako sundávání sádry: hůř&#160;– jako amputace; jakkoli víme, že je nutná, že zachraňuje zbytek organismu, přece jen je to řez do těla; je to šok, bolí to a&#160;hojí se dlouho; je to změna, s&#160;níž je třeba se vyrovnat jako se zemětřesením.</p>
			<p class="MLP_text ParaOverride-1">Eva s&#160;Jaromírem měli amputaci hladkou, rychlou, téměř elegantní. Soudkyně vyslechla zprávu o&#160;průběhu manželství i&#160;marných pokusech nějak to spravit&#160;– a&#160;na místě rozhodla. Nadiktovala patřičný dokument, navrhla vypustit lhůtu na odvolání, vydala dokument i&#160;notářsky ověřené kopie&#160;– a&#160;popřála oběma hezký zbytek života.</p>
			<p class="MLP_text ParaOverride-1">A&#160;je to. Milostivá pani. A&#160;vy jste se tolik bála…</p>
			<p class="MLP_text ParaOverride-1">Jaromír chce Evu pozvat na oběd&#160;– jako že na rozloučenou. Asi opravdu bere manželství jako jen takovou legrácku, přece o&#160;nic nejde… Eva děkuje. Nechceš? Tak ciao! A&#160;spěchal za svou oslicí. Tak si ji Eva pojmenovala: oslice. Pro ten dlouhý horní pysk a&#160;chraplavě hýkavý kašel silné kuřačky… Ale no tak, paní profesorko, jde přece o&#160;Jaromírovu jedinou životní lásku, jak vám vysvětlil: oslici miloval už jako student, platonicky, daleko dřív než vás. Těch pětadvacet let manželství&#160;– dcera a&#160;vnučka&#160;– to byla jen bezvýznamná epizoda před návratem domů. Tedy k&#160;ní: k&#160;Mortadele. K&#160;chraplavé oslici s&#160;krátkýma nohama a&#160;dlouhým horním pyskem. Odkud se v&#160;Evě bere ta nenávist? Vždyť by jí měla děkovat…! To budou ty pokládané telefony, ta konspirace při každé její návštěvě, ta křivost a&#160;postranní jednání, ta hysterie: ach miláčku, tvá žena je na mě tak zlá! Bojím se jí! Musíš mě chránit! Z&#160;toho je Evě na zvracení. Zděšeně vnímá ten bytostný odpor odněkud ze dna duše…</p>
			<p class="MLP_text ParaOverride-1">Budí se ze sna zpocená: propadla se do svých asi dvanácti let a&#160;slyší svou matku:</p>
			<p class="MLP_text ParaOverride-1">„Ach Evinko, drahoušku, ještě že tě mám, on je na mě tak zlý, musíš mě chránit!“</p>
			<p class="MLP_text ParaOverride-1">A&#160;potom slyší sebe: „Tati, seš zlej, protože seš na mámu zlej!“</p>
			<p class="MLP_text ParaOverride-1">A&#160;vzápětí matku: „Jak to mluvíš s&#160;otcem?! Podívej se na ni, jak je hubatá, jak je zlá! Já na ni nestačím, musíš mě před ní chránit!“</p>
			<p class="MLP_text ParaOverride-1">Ano, to je ono: <span class="MLP_znak_kurziva_11b">musíš mě chránit.</span> Evu zaplavila ochromující vlna odporu, bolestná štítivost k&#160;té zradě. Kdy tě tvá nejbližší bytost hodí přes palubu: <span class="MLP_znak_kurziva_11b">chraň mě před ní!</span> Lepkavá, odporná zrada matky, proti níž není obrany…</p>
			<p class="MLP_text ParaOverride-1">Když se jednou Eva matce nepřímo zmínila o&#160;téhle situaci z&#160;dětství, byla připravena ji obejmout a&#160;všechno jí odpustit. Byla připravena říct: „Já vím, žes to líp neuměla, mám tě ráda, mami…“</p>
			<p class="MLP_text ParaOverride-1">Ale narazila na zeď: „Pro-sim-tě! Co ty si o&#160;mně nenavymejšlíš! Takový pomluvy&#160;– takový lži! Táto, pocem! Kdybys věděl, co mi teď řekla, tomu nebudeš věřit…!“</p>
			<p class="MLP_text ParaOverride-1">Malá Eva tehdy neuměla dohlédnout až tam, kde matky nenávidí své děti; samy matky tam nevidí. Ta hlubina je strašná a&#160;děsí. Ale je tam a&#160;sílí, když muž spoutá a&#160;zradí svou ženu. Ona potom nenávidí svá pouta, protože ji poutají k&#160;NĚMU: k&#160;tomu, který ji vlákal do pasti a&#160;opustil. Není jí partnerem. Není oporou. Není milencem: není tu. Dělá kdesi cosi, co ho baví, a&#160;ona je zde s&#160;povinností dělat, co je třeba. To krásné předtím nebyla norma: to byly jen namlouvací rituály…</p>
			<p class="MLP_text ParaOverride-1">A&#160;matka se tolik zděsí své nenávisti, že šílí strachem, aby se nevyplnila; bojuje se svou nenávistí, stále ji musí maskovat a&#160;krýt přehnanou péčí, nikdy svou nenávist k&#160;dítěti nepřizná a&#160;pocit viny ji žene do agrese. Přehání svou péči o&#160;děti, přehání svou obětavost a&#160;svůj strach, nesnese slovo kritiky a&#160;mlátí kolem sebe v&#160;té absurdní sebeobraně jako dodělávající kobyla. Ubližuje svým dětem, i&#160;když jsou už dospělé. Volá o&#160;pomoc, pláče po lásce, všechny obviňuje a&#160;plačky si stěžuje, jak jsou na ni doma zlí… Spasit něco takového je úkol pro Hérakla. Na Evu je to moc.</p>
			<p class="MLP_text ParaOverride-1">Asi je součástí Evina výcviku na světě vezdejším, že ji z&#160;omylné dráhy zachraňování manželství vykopla oslice, která má chování tolik podobné: ty její křehké nervy! Ty ambice a&#160;nenaplněné plány! A&#160;jak se dlouho rozmýšlela, jestli vlastně Jaromíra chce nebo nechce&#160;– a&#160;on se tolik bál, aby ho od sebe nezapudila, vždyť ona má přece tolik jiných nápadníků! Sice se s&#160;ní do jejích šedesáti žádný neoženil, ale mohli se přerazit&#160;– alespoň tak mu to líčila a&#160;tak on to zas líčil Evě, své dosud zákonné manželce: představ si, že ona si nakonec ze všech těch nabídek vybrala právě mě! Není to skvělé? Copak Eva nechápe, že tohle je jeho životní šance? Osudová láska? No neberte to!</p>
			<p class="MLP_text ParaOverride-1">Aspoň že už to mají za sebou. Tedy Eva. Jaromír kráčí životem tanečním krokem&#160;– přímo do tlamy infarktu, totiž až mu ta obranná skořápka rupne…</p>
		</div>
</body>
</html>