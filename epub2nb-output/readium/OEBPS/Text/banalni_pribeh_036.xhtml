<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-32</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-32" xml:lang="cs-CZ">
		<div class="_idGenObjectStyleOverride-1">
			<p id="_idParaDest-31" class="MLP_uroven2_kapitola ParaOverride-1">31</p>
			<p class="MLP_text_bez1radku ParaOverride-1">Domácí pohoda; dcera a&#160;Boris hrajou šachy, vnučka se dívá, Eva sedí u&#160;notebooku a&#160;překládá nějaký škvár:</p>
			<p class="MLP_text ParaOverride-1">„A&#160;jejich oči se setkaly&#160;– sakra&#160;– nevíte někdo, jak se jinak řekne, že se jejich oči setkaly?“</p>
			<p class="MLP_text ParaOverride-1">„Nevím, ale víš co? Táta o&#160;ten byt asi přijde. Převed užívací právo na toho advokáta&#160;– a&#160;teď ho nemůže sehnat…“</p>
			<p class="MLP_text ParaOverride-1">Eva upřímně vzdychne a&#160;vrtí hlavou: byla by dala cokoli za takovou zprávu před pár měsíci&#160;– ale teď&#160;– těžko říct, jestli má toho člověka, co se s&#160;ním pětadvacet let marně pokoušela domluvit, jestli ho má litovat, nebo si užít škodolibou radost.</p>
			<p class="MLP_text ParaOverride-1">Bóže&#160;– to je vůl, pravilo její srdce: zahejbat neumí, kšeftovat neumí&#160;– co mu zbylo z&#160;celý tý slavný akce…?</p>
			<p class="MLP_text ParaOverride-1">„Nojo…,“ řekla nahlas.</p>
			<p class="MLP_text ParaOverride-1">„Takže nemá kde bydlet&#160;– asi bude v&#160;aťasu&#160;– a&#160;Mortadela sem prej už nechce jezdit…,“ pokračuje dcera.</p>
			<p class="MLP_text ParaOverride-1">„No&#160;– přišli lidi o&#160;víc…,“ říká Eva&#160;– a&#160;na chvíli zvedne hlavu od notebooku, aby se zadívala někam ke stropu, kde většinou hledáváme odpovědi na otázky životního významu&#160;– a&#160;kde většinou žádné odpovědi nejsou…</p>
			<p class="MLP_text ParaOverride-1">„Šach!“</p>
			<p class="MLP_text ParaOverride-1">„Ou ou ou! Eto nět šach:&#160;– éto šach: šach-mat!“</p>
			<p class="MLP_text ParaOverride-1">„Týýý!“</p>
			<p class="MLP_text ParaOverride-1">„Ja…“</p>
			<p class="MLP_text ParaOverride-1">„Opičáku!“</p>
			<p class="MLP_text ParaOverride-1">„Da: opičak, opičak…“</p>
			<p class="MLP_text ParaOverride-1">Následuje radostná bitva polštáři, kdy se dcera s&#160;dcerou pustí do Borise polštářky a&#160;plyšovými zvířaty, která jsou k&#160;tomuto účelu zhotovena. Boris ví, že si to musí nechat líbit, protože obě dívky, mladá i&#160;malinká, mají potřebu užít si jeho mužské energie, a&#160;tak do něj s&#160;radostným hýkáním mydlí, lezou po něm, muchlují ho, lechtají a&#160;všelijak jinak masí a&#160;hlasitě se smějou, jak si Boris chrání hlavu a&#160;volá o&#160;pomoc…</p>
			<p class="MLP_text ParaOverride-1">Evě zvoní mobil:</p>
			<p class="MLP_text ParaOverride-1">„Ano?&#160;– teď na tom sedim&#160;– eště tak osum stránek, jo jo, neboj…“ Eva se dívá na chechtající se hromadu, neví, jak jinak říct … <span class="MLP_znak_kurziva_11b">a</span>&#160;<span class="MLP_znak_kurziva_11b">jejich oči se setkaly…</span>, ale je jí to jedno: před dvěma lety by byla podrážděná a&#160;možná by je i&#160;okřikla, že ji ruší v&#160;práci, že na ně vydělává a&#160;ať jí dají konečně pokoj…, ale teď se na ně jen zamilovaně dívá, vděčná, že zatím všechno přežila, že se pokusí vydržet dál a&#160;už dávno nemá žádná přání a&#160;žádné představy, jak by se věci měly odvíjet; je ráda, že dýchá, a&#160;jako právě zachráněný tonoucí se unaveně ztěžkle dívá kolem sebe: na svou rodinu, na vnučku, která zdivočele zápasí s&#160;Borisem, leze mu na záda a&#160;vzrušeně piští, když na ni dělá King Konga; na byt, který by rozhodně neladil oku architekta, ale neprší sem a&#160;je tu teplo; na papírek, který má přilepený na monitoru: VŠECHNO JE DAR…</p>
			<p class="MLP_text ParaOverride-1">Mobil zvoní znova: „Jo&#160;– neboj… ano?? Jo, u&#160;telefonu&#160;– dobrý den&#160;– Ano!!! Jasně, budu tam!!“</p>
			<p class="MLP_text ParaOverride-1">Otočí se k&#160;rodině: „Borisi, máš vízum na tři měsíce!“</p>
		</div>
</body>
</html>