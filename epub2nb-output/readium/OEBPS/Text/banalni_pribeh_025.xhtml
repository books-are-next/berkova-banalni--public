<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-21</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-21" xml:lang="cs-CZ">
		<div class="_idGenObjectStyleOverride-1">
			<p id="_idParaDest-20" class="MLP_uroven2_kapitola ParaOverride-1">20</p>
			<p class="MLP_text_bez1radku ParaOverride-1">A&#160;už jsou v&#160;novém bytě: Eva trochu bezradně sedí na přistěhovaných bednách, Boris rázuje kolem, bdělýma očima registruje a&#160;na prstech počítá, co je třeba udělat. Eva se rezignovaně rozhlíží, a&#160;pak upře tázavý pohled na Borise, co jako tomu říká: úděs, co?</p>
			<p class="MLP_text ParaOverride-1">Ten provádí inspekci zaujatě: prochází kolem zdí s&#160;přivřenýma očima a&#160;už si představuje, co kam přijde, co zbourat, co dostavět; pak se zastaví před Evou, uhladí jí vlasy a&#160;vezme její hlavu do dlaní:</p>
			<p class="MLP_text ParaOverride-1">„Ja uže dumal, što maja žizň kančajetsa&#160;– nu: kažetsa&#160;– nět.“ </p>
			<p class="MLP_text ParaOverride-1">Být mouchou na stropě, zdál by se nám ten polibek nekonečný; být stoletým dubem, vnímali bychom polibek i&#160;děje následující v&#160;rychlém tempu hmyzího hemžení: vykládání krabic. Mytí, mytí, mytí; malování; a&#160;zase mytí, úklid, mytí. Nábytek: takhle ne: takhle taky ne; zkusíme to ještě jinak&#160;– a&#160;co kdyby…? Nakonec se i&#160;různorodý bazarový nábytek usídlí každý kus na svém místě… A&#160;police, závěsy, potahy, přehozy&#160;– aby to nebylo jako u&#160;Matky Mafie…</p>
			<p class="MLP_text ParaOverride-1">Po jednom takovém dni Eva padne na postel; chvíli bezduše sedí a&#160;pak se natáhne a&#160;rázem spí.</p>
			<p class="MLP_text ParaOverride-1">A&#160;už jsou tady: opět nastoupily postavy k&#160;bilanci: porůznu sedí, stojí, rozhlížejí se, komentují:</p>
			<p class="MLP_text ParaOverride-1">Matka: „No, hlavně aby tě nezabil…“</p>
			<p class="MLP_text ParaOverride-1">Pavla: „Ty překlady ti samozřejmě seženu, ale&#160;– seš blázen!“</p>
			<p class="MLP_text ParaOverride-1">Kamarád: „Šlas dolu, holka, společensky to jsou body dolu!“</p>
			<p class="MLP_text ParaOverride-1">Matka: „Copak ty nevíš, co chlapů žije ze ženskejch?“</p>
			<p class="MLP_text ParaOverride-1">Pavla: „Tonoucí se stébla chytá&#160;– zachrání tě? To tvoje stéblo? A&#160;co s&#160;ním uděláš, až budeš zachráněná? Šofér a&#160;profesorka…?“</p>
			<p class="MLP_text ParaOverride-1">Poradce: „Říká se tomu druhá míza: člověk si připadá stále mladý, ale hrob se otevírá…“</p>
			<p class="MLP_text ParaOverride-1">Dcera: „Mami&#160;– máš to tu hezký! Mám mu řikat tatínku?“</p>
			<p class="MLP_text ParaOverride-1">Spící Eva se chabě usměje…</p>
			<p class="MLP_text ParaOverride-1">Pavla: „Hele, ale fakt bacha! Ty budeš dělat na něj a&#160;von si bude posílat prachy domu…!“</p>
			<p class="MLP_text ParaOverride-1">A&#160;objevila se tu i&#160;bufetová stařenka: je ve třpytivém hávu bohyně a&#160;mluví jako bohyně, všichni k&#160;ní vzhlížejí jako k&#160;bohyni a&#160;stařenka Evě žehná:</p>
			<p class="MLP_text ParaOverride-1">„Udělalas dobrý skutek! Pokračuj!“</p>
			<p class="MLP_text ParaOverride-1">Najednou je slyšet hluk a&#160;ryk odněkud zezadu, všichni se tím směrem otočí&#160;– Eva se leknutím posadí na posteli: Je noc, Boris křičí ze spaní, jako by se pral. Nesrozumitelně, nicméně hrozivě křičí, evidentně s&#160;někým zápasí:</p>
			<p class="MLP_text ParaOverride-1">„Ja těbja ubiju na chuj!“</p>
			<p class="MLP_text ParaOverride-1">Eva ho starostlivě sleduje&#160;– bojí se ho pohladit; výkřiky ustanou, načež se Boris stočí do klubíčka a&#160;tiše se rozpláče. Teď ho Eva opatrně zezadu obejme a&#160;konejší&#160;– nejdřív ji odstrkuje, ale ona ho obejme pevněji:</p>
			<p class="MLP_text ParaOverride-1">„Ššš&#160;– no tak&#160;– opičáku!“</p>
			<p class="MLP_text ParaOverride-1">Boris se zprudka probudí a&#160;posadí se na posteli. Kouká na Evu, jako by si ji nepamatoval.</p>
			<p class="MLP_text ParaOverride-1">Mžourá a&#160;třese hlavou, aby se probral, vyjeveně se rozhlíží&#160;– Eva se tomu musí pousmát.</p>
			<p class="MLP_text ParaOverride-1">„Što?&#160;– kto? Što eto?&#160;– izvini…“</p>
			<p class="MLP_text ParaOverride-1">Eva ho zas obejme a&#160;konejší jako dítě: „To nic…“</p>
			<p class="MLP_text ParaOverride-1">Boris je ještě chvilku ztuhlý, pak se uvolní a&#160;pousměje: „Ja kričal?&#160;– izvini&#160;– ja barólsa&#160;– bojóval.“</p>
			<p class="MLP_text ParaOverride-1">„Krásně jsi to tu opravil, seš moc hodnej malčik, šikovnej, díky!“</p>
			<p class="MLP_text ParaOverride-1">Boris se nechá hýčkat, přivírá oči, usmívá se, souhlasně vrní.</p>
			<p class="MLP_text ParaOverride-1">„Jéva? Pasmatri&#160;– tuda&#160;– tam u&#160;nas nějákyj problem…“</p>
			<p class="MLP_text ParaOverride-1">Eva chvíli nechápe, že navádí její pozornost od pasu dolů&#160;–</p>
			<p class="MLP_text ParaOverride-1">„Nu&#160;– pamagi…“</p>
			<p class="MLP_text ParaOverride-1">Boris se k&#160;ní otáčí, objímá ji a&#160;přetahuje přes ně velkou deku. Kdyby šlo o&#160;romantický film, bude zatmívačka. Kdyby šlo o&#160;scénu erotickou, budeme vidět tu a&#160;tam kousky těl a&#160;uslyšíme dvojí, rytmicky se zrychlující dech; ale jsme v&#160;reálném příběhu, a&#160;tak, jsme-li mouchou na stropě, nevidíme vlastně nic: oba jsou beze zbytku pod dekou, nesehraní, nemotorní&#160;– občas je vidět čísi ruka, jak hledá a&#160;nalézá oporu, občas je slyšet heknutí&#160;– funění&#160;– zachichotání&#160;– au&#160;– izvini&#160;– to nic&#160;– vsjo v&#160;porjadke? Dobrý&#160;– a&#160;podobně; jde o&#160;klopotný první pokus o&#160;fyzické spojení; nezvyk, nepohodlí, nervozita a&#160;všechny ty další překážky, jež se manifestují ve vzájemném nesehrání; tak to chodívá, když se sejdou dvě starší, špatnými zkušenostmi a&#160;strachem zatěžkané bytosti a&#160;pokouší se o&#160;hladkou sexuální kreaci. Někdy se člověk řítí jako plně naložený vůz&#160;– jindy to jde, jako by se ten vůz řítil do kopce…</p>
			<p class="MLP_text ParaOverride-1">Ale v&#160;poslední vteřině se pohyby zrytmizují&#160;– a&#160;vzápětí je deka odmrštěna a&#160;ozve se řev tygra; autentické uvolnění&#160;– pak chvilka zmrtvění&#160;– a&#160;Boris se odvalí&#160;– Eva se vděčně usmívá: povedlo se.</p>
			<p class="MLP_text ParaOverride-1">Na prahu senility&#160;– kdo by to byl řek?</p>
			<p class="MLP_text ParaOverride-1">Boris vydechne: „I&#160;ja, durak, školko let žil bez ženy…“ Eva ho začne milostně bušit pěstičkou:</p>
			<p class="MLP_text ParaOverride-1">„Týý!“</p>
			<p class="MLP_text ParaOverride-1">„Ja…“</p>
			<p class="MLP_text ParaOverride-1">„Tytyty!“</p>
			<p class="MLP_text ParaOverride-1">„Jajaja!“</p>
			<p class="MLP_text ParaOverride-1">„Opičáku!“</p>
			<p class="MLP_text ParaOverride-1">„Da: Opičak, opičak!&#160;– Jéva? Ty němnožko vážiš mě?“</p>
			<p class="MLP_text ParaOverride-1">„Jo&#160;– ano&#160;– da.“</p>
			<p class="MLP_text ParaOverride-1">„Nu&#160;– imaš muža.“</p>
			<p class="MLP_text ParaOverride-1">„Nemám&#160;– teď jsem rozvedená.“</p>
			<p class="MLP_text ParaOverride-1">„I&#160;ja kto?“</p>
			<p class="MLP_text ParaOverride-1">Teď jí to došlo: tenhle člověk bere přece všechno vážně: a&#160;jestli proběhl sex, znamená to, že jsou muž a&#160;žena. Spojeni navěky. Evu to dojímá&#160;– a&#160;děsí.</p>
			<p class="MLP_text ParaOverride-1">Přece jen je zvyklá na povrchně&#160;– formálně&#160;– hravě nezávazný svět našich přibližností, které už v&#160;příštím okamžiku neplatí…</p>
			<p class="MLP_text ParaOverride-1">„Jéžiš&#160;– promiň!“</p>
			<p class="MLP_text ParaOverride-1">„Ty chočeš mě?“</p>
			<p class="MLP_text ParaOverride-1">Eva je zaskočená&#160;– takhle to vlastně ani nemyslela&#160;– ale vlastně&#160;– proč ne?</p>
			<p class="MLP_text ParaOverride-1">„Jo…“</p>
			<p class="MLP_text ParaOverride-1">„Nu&#160;– imaš muža!“</p>
			<p class="MLP_text ParaOverride-1">Eva se při té představě usměje.</p>
			<p class="MLP_text ParaOverride-1">„I&#160;sejčas&#160;– znaješ, što ja chaču?“</p>
			<p class="MLP_text ParaOverride-1">Eva milostně zavrtí hlavou, jako že se nechá poddat.</p>
			<p class="MLP_text ParaOverride-1">„Pažrať! Ja galodnyj kak&#160;– etot, co pažral Karkulu!“</p>
			<p class="MLP_text ParaOverride-1">Eva si zděšeně uvědomí svou novou roli a&#160;vyskočí, spěšně začne něco vybalovat z&#160;tašek a&#160;chystat na stůl, ze kterého něco odhází&#160;– narychlo prostře a&#160;přitom drmolí:</p>
			<p class="MLP_text ParaOverride-1">„Promiň&#160;– já&#160;– rozumíš&#160;– já byla taky dlouho prakticky sama&#160;– byli jsme rozlítaní&#160;– já vlastně vždycky dělala něco akorát do ledničky&#160;– aby si každej vzal, rozumíš&#160;– už dávno jsme se u&#160;stolu nesešli…“</p>
			<p class="MLP_text ParaOverride-1">Něco vybalí, nakrájí, naservíruje a&#160;běží do koupelny. Boris jde ke stolu.</p>
			<p class="MLP_text ParaOverride-1">„A&#160;ty?“</p>
			<p class="MLP_text ParaOverride-1">„Nene, dík, zatím papej!“</p>
			<p class="MLP_text ParaOverride-1">Eva se rozhlíží v&#160;koupelně, která je opravdu jiná, než byla ta v&#160;prvním bytě: chudá, snaživě natřená, každý pes jiná ves. Eva se sprchuje ve vaně, natřené namodro, a&#160;se zalíbením se na sebe dívá do zrcadla, natřeného též namodro:</p>
			<p class="MLP_text ParaOverride-1">„Nu&#160;– babuška&#160;– vypadalo to, že život končí&#160;– kažetsa nět…“</p>
			<p class="MLP_text ParaOverride-1">Vychází uvolněně z&#160;koupelny&#160;– frotýruje si hlavu&#160;– ale jídlo na stole je netknuté: Boris vážně sedí za stolem s&#160;rukama v&#160;klíně.</p>
			<p class="MLP_text ParaOverride-1">„Zejtra zahájim ten papírovej maraton, co je?“</p>
			<p class="MLP_text ParaOverride-1">„Těbja čekám.“</p>
			<p class="MLP_text ParaOverride-1">„Ale broučku&#160;– tos přece&#160;– tos nemusel čekat!“</p>
			<p class="MLP_text ParaOverride-1">„Kak němusel: ty maja žena ili kak?“</p>
			<p class="MLP_text ParaOverride-1">Na to Eva neumí dost dobře odpovědět.</p>
			<p class="MLP_text ParaOverride-1">„Nu: nado kušať vmestě iz adnavo stola.“</p>
			<p class="MLP_text ParaOverride-1">Čeká, až Eva usedne, popřeje jí dobrou chuť a&#160;obřadně jí ukrojí a&#160;podá kousek chleba…</p>
		</div>
</body>
</html>