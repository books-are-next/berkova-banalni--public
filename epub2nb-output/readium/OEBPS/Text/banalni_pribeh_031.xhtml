<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-27" xml:lang="cs-CZ">
		<div class="_idGenObjectStyleOverride-1">
			<p id="_idParaDest-26" class="MLP_uroven2_kapitola ParaOverride-1">26</p>
			<p class="MLP_text_bez1radku ParaOverride-1">Eva se vyčerpaná vrátila bez nálady: zas nějaké papíry scházejí, zas něco nevyšlo. Boris jí jde s&#160;otevřenou náručí vstříc, ale tentokrát je to vážné:</p>
			<p class="MLP_text ParaOverride-1">„Proč nezvedáš telefony?“</p>
			<p class="MLP_text ParaOverride-1">„Ja&#160;– izvini&#160;– ja…“</p>
			<p class="MLP_text ParaOverride-1">Eva už nemá sil radovat se z&#160;maličkostí všedního dne, jak radí příručky a&#160;časopisy pro ženy.</p>
			<p class="MLP_text ParaOverride-1">„Teď mi volala ta babice, jaks u&#160;nich bydlel. Že prej tě hledá cizinecká policie&#160;– chce prachy&#160;– ten Rusák chce prachy&#160;– všichni chtěj prachy…!“</p>
			<p class="MLP_text ParaOverride-1">Boris se pokusí s&#160;úsměvem ta mračna rozehnat:</p>
			<p class="MLP_text ParaOverride-1">„Ech&#160;– děvočka maja, sadís! Sdělať tibě kafe? Čaj? Slušaj mě vnimatělno&#160;– policia&#160;– vezdě! Všude!&#160;– jésli choče, najde. Vsjech. I&#160;majo jméno i&#160;moj adres oficialno na vsjech etich papirach&#160;– što my sdělali&#160;– jésli by mě chatěla, policia by prišla&#160;– sem&#160;– panimaješ? Nu&#160;– usměvaj sa&#160;– pasmatri! Štoby ty nědumala, što ja zděs sižu s&#160;rukami tak…“</p>
			<p class="MLP_text ParaOverride-1">Ukazuje na zgruntu přestavěný interiér: police předělané, bazarový nábytek přestavěný zase jinak&#160;– Evě je to jedno.</p>
			<p class="MLP_text ParaOverride-1">„Už nevim, kde si pučit…“</p>
			<p class="MLP_text ParaOverride-1">Boris zavře oči a&#160;chvíli mlčí.</p>
			<p class="MLP_text ParaOverride-1">„Něznaju, što skazať&#160;– vazmožno rabotať? Kak čornyj? Načorno? Najdi mi pracu&#160;– ja budu rabotať kak mašina!“</p>
			<p class="MLP_text ParaOverride-1">Eva smutně vrtí hlavou, že ne.</p>
			<p class="MLP_text ParaOverride-1">„To já neumim&#160;– to maj všechno ty&#160;– stavební firmy&#160;– jako ta Matka Mafie. Ach bože&#160;– tak aspoň nevypínej pořád ten mobil…“</p>
			<p class="MLP_text ParaOverride-1">Další těžká chvíle:</p>
			<p class="MLP_text ParaOverride-1">„Ja&#160;– jevo&#160;– ztrátil&#160;– mně jevo ukrali…“</p>
			<p class="MLP_text ParaOverride-1">Pro Evu to je poslední rána.</p>
			<p class="MLP_text ParaOverride-1">„Já&#160;– byl&#160;– mojej dcere pozvoniť&#160;– z&#160;avtomata&#160;– a&#160;nechal tam&#160;– i&#160;kagda vazvratilsa, jevo uže něbylo… Nu&#160;– Jévuška&#160;– ulibajsa&#160;– vsjo budět charašo…“</p>
			<p class="MLP_text ParaOverride-1">Jenže pro Evu je tohle asi konečná.</p>
			<p class="MLP_text ParaOverride-1">„Kak&#160;– ulibajsa? Kup další mobil a&#160;ulibajsa!</p>
			<p class="MLP_text ParaOverride-1">Hergot, já přemejšlim, jestli si koupim šampon, nebo se svezu tramvají&#160;– a&#160;ty hulíš jak fabrika a&#160;ztratíš mobil za tři tisíce!“</p>
			<p class="MLP_text ParaOverride-1">„Izvini, děvočka, ja vsjo panimaju&#160;– ty maš pravdu i&#160;ja těbja očeň ljublju…“</p>
			<p class="MLP_text ParaOverride-1">„Jasně. Protože mě potřebuješ. Potřebuješ papíry, potřebuješ přežít, potřebuješ moji službu, potřebuješ moje prachy!“</p>
			<p class="MLP_text ParaOverride-1">Boris velmi potemněl.</p>
			<p class="MLP_text ParaOverride-1">„Ja nětrebuju tvoje děngy. Mně něnáda.“</p>
			<p class="MLP_text ParaOverride-1">Ale Eva je teď nejvíc zuřivá a&#160;zlá, protože je zoufalá a&#160;v&#160;koncích. Paroduje jeho přízvuk:</p>
			<p class="MLP_text ParaOverride-1">„Nětrebuješ? Něnáda?? Ale náda, očeň náda. Kušať&#160;– náda, kuriť&#160;– náda!“</p>
			<p class="MLP_text ParaOverride-1">Boris jako by zkameněl: mluví pomalu a&#160;potichu. „Vsjo skazala? Idu.“ Začne rozvážně balit: svlékne ze sebe černé tričko i&#160;mikinu, co mu tak sluší, staré džíny, slipy, všechno, co má na sobě, a&#160;navleče se zpátky do svých nemožných hadrů, v&#160;nichž přijel.</p>
			<p class="MLP_text ParaOverride-1">Eva to rozzlobeně sleduje: „Klidně&#160;– tady máš cigára na cestu!“</p>
			<p class="MLP_text ParaOverride-1">Hodí před něj cigarety, které přinesla&#160;– ale po chvilce, když vidí, že to Boris myslí vážně, trochu zplihne. Pokusí se ho vyprovokovat k&#160;hádce, aby vyšuměl a&#160;zůstal:</p>
			<p class="MLP_text ParaOverride-1">„Vidim, že máš kam jít&#160;– domluvil ses s&#160;nějakou ženskou tady v&#160;domě? Nebo vedle? S&#160;nějakou, která eště má nějaký prachy? A&#160;energii? Mám jí dát všechny ty papíry&#160;– nebo si přijde sama?“</p>
			<p class="MLP_text ParaOverride-1">Boris si zatím všechno sbalil&#160;– není toho moc&#160;– a&#160;pronese poslední řeč:</p>
			<p class="MLP_text ParaOverride-1">„Mmm&#160;– kakaja ty umnaja&#160;– chytrá&#160;– samaja chytraja&#160;– vsjo znaješ&#160;– vsjo pod tvojim kotrolom&#160;– moju dušu kak knigu čitaješ, madam profesor…“</p>
			<p class="MLP_text ParaOverride-1">Evě se rozklepe brada a&#160;zašeptá:</p>
			<p class="MLP_text ParaOverride-1">„Frajerka?“</p>
			<p class="MLP_text ParaOverride-1">Boris položí ranec do rohu, vezme si cigarety a&#160;beze slova jde kouřit na chodbu, aby neviděl pláč, který nesnáší. Eva je zoufalá, bezcílně bloumá po místnosti&#160;– vzdychá, cuchá si vlasy&#160;– pak se rozbrečí, padne na postel a&#160;přetáhne si peřinu přes hlavu.</p>
			<p class="MLP_text ParaOverride-1">Boris se pomalu a&#160;zachmuřeně vrací, prolistuje stoh rozjednaných dokumentů&#160;– opatrně oddělí z&#160;hromádky svoje originály, ve­zme si je, pak vyndá z&#160;kapsy klíče od bytu, položí je na stůl&#160;– a&#160;postojí nad Evou.</p>
			<p class="MLP_text ParaOverride-1">Eva pod peřinou třeští oči, bojí se pohnout&#160;– doufá, že Boris přisedne k&#160;ní, že ji pohladí, něco jí řekne a&#160;bude zas dobře&#160;– že nějak zažehná tuhle situaci; slyší pohyby, ale neví, co se děje&#160;– čeká bez hnutí&#160;– ale Boris si vzal z&#160;věšáku svoje nemožné sako, poseděl po ruském způsobu, naposledy se rozhlédl&#160;– a&#160;odchází: Eva pod dekou slyší, jak klaply dveře, a&#160;pak je klid… Chvilku nehybně čeká&#160;– potom se opatrně zvedne&#160;– rozhlédne&#160;– a&#160;už začíná nabírat k&#160;pláči; ne, ještě tomu nevěří: jde na záchod, do koupelny&#160;– za dveře; nerozumí tomu&#160;– nechce rozumět. Pak zjistí, že sako zmizelo&#160;– a&#160;na stole jsou klíče. To je konec. Eva klesne na židli s&#160;hlavou v&#160;dlaních…</p>
		</div>
</body>
</html>