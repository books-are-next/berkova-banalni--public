<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-35" xml:lang="cs-CZ">
		<div class="_idGenObjectStyleOverride-1">
			<p id="_idParaDest-34" class="MLP_uroven2_kapitola ParaOverride-1">34</p>
			<p class="MLP_text_bez1radku ParaOverride-1">Eva jede v&#160;autě s&#160;Pavlou. Je to Pavlino auto a&#160;Pavla řídí; podle talis­manu na zrcátku a&#160;detailů a&#160;hračiček na palubní desce vidíme, že je to auto milované ženou.</p>
			<p class="MLP_text ParaOverride-1">Pavla jede svižně: sedí pevně za volantem svého vozu na dráze svého života, která má jasný směr a&#160;cíl. Je dokonale oblečená, dokonale nalíčená, cítí se fajn. Eva vedle ní vypadá trošku jako chytrá horákyně či dalajlamova ctitelka: ale cítí se taky fajn. Pavla drmolí s&#160;pohledem na talisman:</p>
			<p class="MLP_text ParaOverride-1">„Tohle jsem si koupila v&#160;Paříži&#160;– taková blbost&#160;– mám teď takovej fofr, že se místama vidim zezadu&#160;– si řikám, jestli to všechno vůbec má smysl&#160;– tak se štvát&#160;– no ale zase když si chci udržet nějakou úroveň&#160;– vzpomínám na ten váš byt&#160;– to byla paráda&#160;– není ti to líto? Tak řikej něco! Jak se máš, co děláš, kde bydlíš, půl roku jsme se neviděly!“</p>
			<p class="MLP_text ParaOverride-1">Eva klidně sedí a&#160;kouká před sebe.</p>
			<p class="MLP_text ParaOverride-1">„Ále&#160;– žijem…“</p>
			<p class="MLP_text ParaOverride-1">„Takže seš pořád s&#160;tim&#160;– Rumunem? Já myslela, že to skončilo&#160;– že dostal papíry&#160;– a&#160;finito&#160;– to voni dělaj. Je hodně takovejch případů…“</p>
			<p class="MLP_text ParaOverride-1">Na zadním sedadle se rozštěká pes. „Sakra, dej pokoj, Darino, lehni! To je děsný zvíře, tohleto&#160;– ale je to muj miláček&#160;– čo? Mršo jedňa? No a&#160;co Štangl, vídáte se někdy?“</p>
			<p class="MLP_text ParaOverride-1">Eva zavrtí hlavou.</p>
			<p class="MLP_text ParaOverride-1">„A&#160;Rumun dobrý? Má práci?“</p>
			<p class="MLP_text ParaOverride-1">„Jo. A&#160;je to Moldavan.“</p>
			<p class="MLP_text ParaOverride-1">„A&#160;co ta jeho dcera?“</p>
			<p class="MLP_text ParaOverride-1">„Dobrý…“</p>
			<p class="MLP_text ParaOverride-1">„Sakra, z&#160;tebe to leze jak z&#160;chlupatý deky: je tady? Nebo zůstala tam? Má kde bydlet? Pracuje? Je vdaná? Nebo ji živíte? Tady teď uklízí dost Ukrajinek a&#160;lidi jsou s&#160;nima spokojený&#160;– takže jestli neni líná…“</p>
			<p class="MLP_text ParaOverride-1">„Nevim, jestli je líná… já ji moc neznám&#160;– je teď v&#160;New Yorku…“</p>
			<p class="MLP_text ParaOverride-1">Ticho.</p>
			<p class="MLP_text ParaOverride-1">„Dělá cvičitelku; bojový sporty a&#160;tak…“</p>
			<p class="MLP_text ParaOverride-1">Zase ticho.</p>
			<p class="MLP_text ParaOverride-1">„A&#160;ty?“</p>
			<p class="MLP_text ParaOverride-1">Pavle na chvilku zkysne spotřební triumf&#160;– ale znovu se vzchopí:</p>
			<p class="MLP_text ParaOverride-1">„Ále&#160;– to víš&#160;– si řikám, jak maj ty mladý dneska&#160;– otevřenej svět&#160;– to my v&#160;tom věku&#160;– co? Já se to snažim trochu dohnat, dost jezdim a&#160;tak, kongresová turistika&#160;– ale řeknu ti&#160;– ty vztahy&#160;– ta lidská závist&#160;– ta únava… Si řikám, že ten život je někdy strašnej…“</p>
			<p class="MLP_text ParaOverride-1">„No&#160;– vono jak se to vezme…“</p>
			<p class="MLP_text ParaOverride-1">Dál jedou skoro mlčky. Eva pak vystoupí a&#160;jde k&#160;domu, kde bydlí. Bude se dít ještě hodně věcí: Boris se bude muset vypořádat s&#160;vymahačem z&#160;rodné Moldávie. Eva se vzdá své profese a&#160;odjedou na venkov. Boris bude muset přijmout, že Eva je pořád profesorka, i&#160;když sype slepicím. Eva bude muset přijmout, že Boris chce jíst u&#160;jednoho stolu. A&#160;mnoho jiného…</p>
			<p class="MLP_text _idGenParaOverride-1">Ale vsjo budět charašo…</p>
		</div>
</body>
</html>