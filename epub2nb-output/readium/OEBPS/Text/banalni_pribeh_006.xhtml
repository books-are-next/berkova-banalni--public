<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-2</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-2" xml:lang="cs-CZ">
		<div class="_idGenObjectStyleOverride-1">
			<p id="_idParaDest-1" class="MLP_uroven2_kapitola ParaOverride-1">1</p>
			<p class="MLP_text_bez1radku ParaOverride-1">Naše příběhy jsou v&#160;nás zakódovány jako v&#160;semínku strom&#160;– ale příčiny, jež nás uvádějí do pohybu, mívají svůj počátek mimo nás…</p>
			<p class="MLP_text ParaOverride-1">Podobně příběh Evy začíná poměrně daleko: kdesi mezi Ukrajinou a&#160;Rumunskem. Tam je malá země, a&#160;tam, za městem, kde už jsou jen pastviny a&#160;pole, stojí malé domky a&#160;kolem nich stodoly a&#160;chlévy. V&#160;takovém domku se teď krčí a&#160;strachy k&#160;sobě tiskne početná rodina. Čeká vymahače dluhů. Mají vrátit peníze&#160;– ale jak a&#160;z&#160;čeho, když jim samotným za mléko a&#160;sýry nikdo neplatí? Vezmou si tovar, ale řeknou: teď nemáme, počkej týden. A&#160;za týden: počkej měsíc. A&#160;za měsíc: počkej půl roku. A&#160;to už hospodář v&#160;noci nespí a&#160;celý se chvěje, protože sám nemá, čím by rodinu nakrmil, neví, čím by dobytek nakrmil, jak z&#160;dlužníků peníze vydobýt, a&#160;tím pádem čím svůj dluh zaplatit. Protože Jemu nikdo nepočká. A&#160;proč by mu čekali, když zárukou je pole a&#160;dům? A&#160;proč by mu za mléko a&#160;sýry platili, když odkupující mlékárna patří témuž bossovi, který mu půjčil do začátku? Takový hospodář pak končí na ulici i&#160;s&#160;rodinou&#160;– a&#160;jsou-li všichni naživu, může mluvit o&#160;štěstí: protože zvykem bossů bývá od rodiny odlákat plnoleté syny nebo je pozabíjet. Tak se to děje podle zákona, neboť zákony to v&#160;té zemi dovolují&#160;– a&#160;pokud ne, stejně je nikdo nectí, a&#160;kdyby ctil, se zlým se potáže, neboť zákonem v&#160;té zemi je vůle silnějšího.</p>
			<p class="MLP_text ParaOverride-1">A&#160;tak se muži té země udržují svalnatí a&#160;silní, kdyby se něco semlelo, aby obstáli, a&#160;ostatní občané chodí spěšně a&#160;s&#160;pohledem upřeným k&#160;zemi, kdyby se něco semlelo, tak aby nic neviděli.</p>
			<p class="MLP_text ParaOverride-1">Hospodář s&#160;rodinou se tísní ve zděném chlívku, který nemá okna, takže se zdá být bezpečným proti vpádu; ale prakticky je to jedno, protože dvířka chlívku lze vykopnout bosou nohou.</p>
			<p class="MLP_text ParaOverride-1">Hospodář se jmenuje Ivan Ščorba, je mu pětačtyřicet, vypadá tak o&#160;deset let starší, má tu rodiče, ženinu sestru, čtyři děti, dceru s&#160;dítětem a&#160;ženu těhotnou. Žena Marka je pětatřicetiletá, vypadá na padesát, tvář má vrásčitou, ošlehanou pleť a&#160;výraz odevzdaného dobytčete; jak může, sní nad barevnými časopisy plnými obrázků svěžích žen s&#160;pěstěnými nehty&#160;– ale nejdřív je nutné neumřít&#160;– pak teprv je možné starat se o&#160;svěží pleť.</p>
			<p class="MLP_text ParaOverride-1">Ivan pracoval v&#160;továrně, kterou její majitelé dovedli ke krachu, a&#160;tak se rozhodl sedlačit, přesvědčen, že poctivá práce je vždy po zásluze odměněna. Jenže zase to bylo všechno jinak a&#160;Ivan tomu nerozumí. Pojmu krádež rozumí jen ve vztahu ke kapse, zásuvce a&#160;pytli, vynesenému v&#160;noci z&#160;domu; slova jako tunel, směnky, cílený krach se mu vymykají. Nechápe, proč nemá peníze, když úroda byla dobrá a&#160;všichni dobře pracovali; řekl si, že jde o&#160;nějaký omyl, i&#160;vydal se za bossem, všechno mu to vysvětlit. Ale zase nic nepochopil, třebaže ho zmlátili jako psa. Takže teď je tu s&#160;nimi v&#160;chlívku bojovník: sportovec. Pár sezón vrcholový sportovec&#160;– než ho banditi začali nutit ke spolupráci. Sportovec se jmenuje Boris, je to výrazný zelenooký krasavec s&#160;krátkými černými vlasy a&#160;mohutnou muskulaturou; ženy po něm šílí a&#160;banditi ho chtějí jako zabijáka&#160;– ani jedno se mu nelíbí.</p>
			<p class="MLP_text ParaOverride-1">Je dusno, mouchy bzučí, občas někdo z&#160;rodiny vzdychne strachy, zasténá&#160;– a&#160;jiný ho šeptem utiší. Zakrátko je to tu: bušení na vrata&#160;– ano: už vykopli dveře domu, je slyšet střelbu a&#160;řev… Rodina v&#160;chlívku se modlí, slabší členové stěží potlačují jekot, matka a&#160;těhotná dcera se bojovně nahrbily s&#160;pohledem lvic, připravených zabíjet.</p>
			<p class="MLP_text ParaOverride-1">Boris soustředěně naslouchá a&#160;gestem je tiší; krátká pauza: všichni bez dechu vnímají to ticho&#160;– ale místo vytouženého zvuku odjíždějících aut se kroky přiblížily: bušení na dvířka: ještě a&#160;znovu. Silněji. Příští kopnutí dvířka vyvalí. Boris začíná vyjednávat:</p>
			<p class="MLP_text ParaOverride-1">„Hej??!!!“</p>
			<p class="MLP_text ParaOverride-1">„Kde je Ščorba!?!“</p>
			<p class="MLP_text ParaOverride-1">„Není tady!“</p>
			<p class="MLP_text ParaOverride-1">„Má dluh, musí platit!“</p>
			<p class="MLP_text ParaOverride-1">„Nemá peníze, musíte počkat!“</p>
			<p class="MLP_text ParaOverride-1">„A&#160;kdo je tam? Matka Tereza?“</p>
			<p class="MLP_text ParaOverride-1">„Jaks mě poznal, synu?!“</p>
			<p class="MLP_text ParaOverride-1">Banditi vykopli dveře a&#160;vpadli dovnitř; jsou to tři borci, hroudy masa v&#160;černém; vrhli se na Borise, ten je ovšem paralyzuje smrští úderů a&#160;kopů. Dva prohodí dveřmi, třetímu kroutí ruku za zády a&#160;vmáčkne ho do pokleku; drnčí mu do ucha vzkaz: „To se nedělá, Koljo, vzít člověku všechno, vyřiď šéfovi, že to se nedělá!!“</p>
			<p class="MLP_text ParaOverride-1">Kolja v&#160;pokleku samozřejmě Borise zná: tohle je malá země a&#160;mezi hroudami svaloviny je jen málo borců, které by Boris kdysi netrénoval.</p>
			<p class="MLP_text ParaOverride-1">„Seš blbej, Borisi! Seš mrtvej muž! Tohle ti neprojde!“ ječí Kolja přiškrceně, ale bývalý trenér ho posílá za předchozími&#160;– a&#160;dívá se za ním, s&#160;pocitem naprosté marnosti: odvoz banditům totiž poskytl policejní vůz, který se vynořil zpoza rohu: je tedy jasné, že tato výhra neznamená vůbec nic a&#160;rodina musí co nejdřív zmizet, chce-li žít: příští návštěva bude za plné policejní asistence&#160;– a&#160;bude to brzo.</p>
			<p class="MLP_text ParaOverride-1">Rodina vydechuje úlevou, pomalu rozvazuje, děkuje: Boris upozorňuje na nutnost ústupu. Syn, který se krčil za matkou, se teď vzpřímeně rozhlíží: příště bude taky bojovat! Proti zlu se musí bojovat&#160;– ne jako táta!</p>
			<p class="MLP_text ParaOverride-1">Boris ho nechává vyšumět a&#160;pak ho jemně usměrní: „Jestli se nenaučíš chránit sám sebe, budeš jako ta jepice, která&#160;– zuřivě mávajíc křídly&#160;– pokoušela se zastavit rozjetý vůz…“</p>
		</div>
</body>
</html>