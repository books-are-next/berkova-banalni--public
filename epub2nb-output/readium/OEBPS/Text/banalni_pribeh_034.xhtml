<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-30" xml:lang="cs-CZ">
		<div class="_idGenObjectStyleOverride-1">
			<p id="_idParaDest-29" class="MLP_uroven2_kapitola ParaOverride-1">29</p>
			<p class="MLP_text_bez1radku ParaOverride-1">Eva sedí s&#160;Pavlou u&#160;kafe, má červené oči.</p>
			<p class="MLP_text ParaOverride-1">Pavla je oblečená za dámu, s&#160;mírným opovržením se rozhlíží kolem: fyzicky je tu poprvé, v&#160;tomhle bytě starých začátečníků… Eva vypadá, že se sesýpá sama do sebe, Pavla se snaží o&#160;formální účast, ale uvnitř zívá:</p>
			<p class="MLP_text ParaOverride-1">„Jak je to dlouho?“</p>
			<p class="MLP_text ParaOverride-1">„Co?“</p>
			<p class="MLP_text ParaOverride-1">„Co odešel&#160;– jak je to dlouho?“</p>
			<p class="MLP_text ParaOverride-1">„Včera.“</p>
			<p class="MLP_text ParaOverride-1">„Hele&#160;– asi to tak mělo bejt&#160;– buď ráda, že ti nic neukrad&#160;– že tě nezabil&#160;– dyť ani pořádně nevíš, kdo to je&#160;– přece ti lhal!“</p>
			<p class="MLP_text ParaOverride-1">Eva je netečná, jako bez duše, chabá jako dodělávající baterie:</p>
			<p class="MLP_text ParaOverride-1">„Já nemyslim, že by byl zlej…“</p>
			<p class="MLP_text ParaOverride-1">„Ale to přece nemohlo fungovat, pochop! Profesorka na univerzitě a&#160;cikánskej šofér!“</p>
			<p class="MLP_text ParaOverride-1">„Není cikán.“</p>
			<p class="MLP_text ParaOverride-1">„To je fuk, prostě jiná kultura! Jiný modely chování, jiný zkušenosti, jiný představy, jinej vztah muže a&#160;ženy…! Buď ráda, žes to přežila&#160;– takovejch případů tady dneska je&#160;– co zblbnou ženskou jen pro papíry… Hele, já už fakt musim…“</p>
			<p class="MLP_text ParaOverride-1">Eva hluše opakuje, jako by to něco znamenalo:</p>
			<p class="MLP_text ParaOverride-1">„Ale není cikán…“</p>
			<p class="MLP_text ParaOverride-1">„Je! A&#160;i kdyby&#160;– je to fuk: má k&#160;nim blíž než k&#160;nám nebo k&#160;Němcům: Moldávie&#160;– Rumunsko&#160;– to je prostě jiný etnikum!“</p>
			<p class="MLP_text ParaOverride-1">To Evu předtím nenapadlo. Zadívá se na Pavlu z&#160;hlubin své deprese překvapeně&#160;– a&#160;pak se pokusí vysvětlit:</p>
			<p class="MLP_text ParaOverride-1">„Já&#160;– rozumíš&#160;– já hlavou vim, že to celý byla šílenost&#160;– ale nějak&#160;– mi s&#160;nim bylo dobře: něco jako pocit bezpečí&#160;– potřebuju se k&#160;němu přichoulit&#160;– aby mě vzal pod křídlo, rozumíš?“</p>
			<p class="MLP_text ParaOverride-1">Pavla nad ní rezignovaně vrtí hlavou:</p>
			<p class="MLP_text ParaOverride-1">„Rumun, nebo Moldavan&#160;– zůstane pyšnej, urážlivej, nedůtklivej; žádnej dialog, žádná hravost a&#160;sex jen na dělání dětí…! Probuď se!“</p>
			<p class="MLP_text ParaOverride-1">Nezdá se, že by se Eva chtěla probudit. Pavla se zvedá k&#160;odchodu a&#160;Eva se ani nepohne, aby ji vyprovodila…</p>
		</div>
</body>
</html>