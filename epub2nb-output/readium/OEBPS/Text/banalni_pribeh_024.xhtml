<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-20</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-20" xml:lang="cs-CZ">
		<div class="_idGenObjectStyleOverride-1">
			<p id="_idParaDest-19" class="MLP_uroven2_kapitola ParaOverride-1">19</p>
			<p class="MLP_text_bez1radku ParaOverride-1">První cesta vede do kavárny. Boris Evu obřadně dovede až k&#160;jejímu stolku, omluví se a&#160;jde na toaletu. Eva usedá a&#160;oknem sleduje téměř totožnou scenerii jako kdysi: tentokrát ale zaostřuje na ukrajinské kopáče. Pak se odkloní od okna, protože vzadu je mírný rozruch: číšník umravňuje Borise, který vyšel z&#160;WC, že tady nejsou žádné veřejné toalety…!</p>
			<p class="MLP_text ParaOverride-1">Boris, aniž hne brvou, ukazuje, že jde ke stolku&#160;– takže je host. Číšník dává pohledem výmluvně najevo, jak o&#160;novém hostu z&#160;Východu smýšlí. Eva si toho všimla a&#160;zasahuje slovy: „Ten pán je tu se mnou!“ Číšník nepadl na kolena a&#160;nežádal odpuštění&#160;– naopak: ledově se usmál, trochu ironicky se omluvil: „Tak to pardon!“&#160;– a&#160;zařadil Evu na společenském žebříčku o&#160;pár pater níž. Je jasné, že tady veselo nebude. Boris usedá a&#160;sundává si své nemožné kostkované sako. Eva objednává dvakrát vídeň.</p>
			<p class="MLP_text ParaOverride-1">„Musim ti sehnat něco na sebe&#160;– a&#160;taky by sis měl nechat trochu narůst vlasy&#160;– seš moc vystříhanej…“</p>
			<p class="MLP_text ParaOverride-1">Bylo to míněno naprosto v&#160;dobrém, s&#160;těmi nejčistšími úmysly&#160;– nicméně Boris je dotčen.</p>
			<p class="MLP_text ParaOverride-1">„I&#160;pačemu? Eto ja&#160;– Borja&#160;– jésli ja tobě nělubimsa, skaži&#160;– ja pajdu!“</p>
			<p class="MLP_text ParaOverride-1">V&#160;té chvíli jako by se roztrhla clona okouzlení&#160;– a&#160;Evy se zmocnila únava. Mohla říct tisíc věcí: mohla mluvit o&#160;jiném stylu v&#160;jiném kraji; o&#160;své zálibě v&#160;delších vlasech a&#160;strašných vzpomínkách na nuceně vystříhanou komunistickou mládež; mohla všechno spláchnout&#160;– že o&#160;nic nejde&#160;– hlavní je duše&#160;– ale neřekla nic z&#160;toho; zeptala se:</p>
			<p class="MLP_text ParaOverride-1">„Pudeš? Jo? A&#160;kam? Zpátky k&#160;tý bábě?“</p>
			<p class="MLP_text ParaOverride-1">Namísto radosti je Boris najednou balvanem na krku. A&#160;to se mu nelíbí: nechce být přítěží&#160;– chce být hrdinou. Chce být oslavován a&#160;ctěn. Romance zprozaičtěla, je toho na ně na oba najednou moc; jsou unavení, nedůtkliví, trochu agresivní a&#160;napjatí. Občas se mimoděk zadívají na ukrajinské kopáče, a&#160;to jim na náladě nepřidá.</p>
			<p class="MLP_text ParaOverride-1">Boris je připraven odejít. Mohl v&#160;tuto chvíli říct tisíc věcí: že se jí chce líbit a&#160;pro ni se nechá zarůst jako Tarzan. Že to s&#160;tím odchodem byla jen taková metafora&#160;– vždyť spolu ještě nebydlí; že uzavřou obchod: Eva ho podrží, než se on osamostatní&#160;– a&#160;on se jí potom bohatě odmění… Nebo tak něco. Ale místo toho dal do výrazu všechnu opravdovost, jaké byl momentálně schopen, a&#160;řekl:</p>
			<p class="MLP_text ParaOverride-1">„Jésli chočeš, skaži, ja pajdu!“</p>
			<p class="MLP_text ParaOverride-1">Myslí to vážně a&#160;Eva to ví.</p>
			<p class="MLP_text ParaOverride-1">„Nech toho, prosim tě&#160;– pane vrchní, ty kávy, prosím vás!“</p>
			<p class="MLP_text ParaOverride-1">Vrchní zahlaholí, že ano, ale hledí si papírů. Dává tím okázale najevo svůj postoj k&#160;imigrantům.</p>
			<p class="MLP_text ParaOverride-1">Eva se chopí slova v&#160;potřebě nějak tuhle situaci artikulovat&#160;– seřadit, zpřehlednit, zvládnout. „Dobře, tak budeš u&#160;mě. Na jak dlouho?“</p>
			<p class="MLP_text ParaOverride-1">„Zatím&#160;– než ty mě ubiješ i&#160;zakopaš na zahradě.“</p>
			<p class="MLP_text ParaOverride-1">Eva se ale nepřeladí na humornou notu a&#160;pokračuje vážně dál:</p>
			<p class="MLP_text ParaOverride-1">„Dokud já nevyběhám ty papíry&#160;– a&#160;to není maličkost.“</p>
			<p class="MLP_text ParaOverride-1">Boris nic: tohle dobře ví. Ví to líp než Eva&#160;– kolikrát to s&#160;ostatními probírali ze všech stran: jak sehnat „papíry“, tedy potřebná povolení k&#160;práci a&#160;pobytu. Za velké peníze na černém trhu. Anebo přes ženu. Bez ženy to zatím nikdo nezvládl. Bylo nutno najít tu správnou ženu…</p>
			<p class="MLP_text ParaOverride-1">„Ty znaješ, što ja sam ničevo něsmagu.“</p>
			<p class="MLP_text ParaOverride-1">Eva si hluboce povzdechne&#160;– a&#160;od této chvíle bude vzdychat pořád víc.</p>
			<p class="MLP_text ParaOverride-1">„Jéva: slušaj vnimatělno: ja znaju, što eto očeň složnyj&#160;– složitá situacija. Jésli chočeš&#160;– ja pajdu.“</p>
			<p class="MLP_text ParaOverride-1">Eva jen nesouhlasně vzdychá, jako že se to nějak zvládne.</p>
			<p class="MLP_text ParaOverride-1">„Jéva, ja nikagda nězabudu, kto mně pamagal! Ja dlja těbja vsjo sdělaju&#160;– što ty chočeš&#160;– vsjo! Na autě, na kvartire&#160;– vsjo! Ja chaču rabotať, ja očeň chaču! No&#160;– jésli skažeš, idi&#160;– ja pajdu&#160;– vsjo.“</p>
			<p class="MLP_text ParaOverride-1">Eva je tou situací zavalená; neví přesně, co ji čeká, ale má nejasné tušení, že toho má na hrbu víc, než unese. Sice ji to vrhá do nových problémů, a&#160;tím vytrhuje ze starých problémů a&#160;návalu sebelítosti&#160;– ale ten číšník to kafe nenese…</p>
			<p class="MLP_text ParaOverride-1">„Uvidíme&#160;– musím ti ale dát pár otázek: byls někdy zavřenej? Arest?“</p>
			<p class="MLP_text ParaOverride-1">„V&#160;ťurme?&#160;– nije!“</p>
			<p class="MLP_text ParaOverride-1">„Jestli jo, tak mi to řekni, protože kriminál mi vadí míň, než když se lže: Byls zavřenej?“</p>
			<p class="MLP_text ParaOverride-1">„Nije.“</p>
			<p class="MLP_text ParaOverride-1">„Kolik máš děti?“</p>
			<p class="MLP_text ParaOverride-1">„Ja uže skazal: Adnu dočku&#160;– i&#160;adnu vnučku.“</p>
			<p class="MLP_text ParaOverride-1">„A&#160;jsi vdovec. Nejsi náhodou ženatý?“</p>
			<p class="MLP_text ParaOverride-1">Boris zavrtí hlavou. „Žena umerla.“</p>
			<p class="MLP_text ParaOverride-1">„A&#160;kolik máš sourozenců?“</p>
			<p class="MLP_text ParaOverride-1">„Adnavo brata.“</p>
			<p class="MLP_text ParaOverride-1">„Kdo z&#160;tvojí rodiny chce ještě přijet?“</p>
			<p class="MLP_text ParaOverride-1">Borisovi už je to nepříjemné.</p>
			<p class="MLP_text ParaOverride-1">„Nikto!“</p>
			<p class="MLP_text ParaOverride-1">„No minimálně dcera s&#160;dcerou&#160;– říkals, že jí tu chceš postavit dům.“</p>
			<p class="MLP_text ParaOverride-1">Boris zevnitř potemní. „Nado bylo malčať.“</p>
			<p class="MLP_text ParaOverride-1">Eva je mírně dotčena: „Snad se můžu zeptat, koho si beru do bytu?? Pane vrchní!!“</p>
			<p class="MLP_text ParaOverride-1">„Jéva&#160;– izvini&#160;– ja něchaču rugaťsa&#160;– gadat se&#160;– ja tolko chaču rabotať&#160;– ty dumaješ, što dlja mě eto nije ťažko?“</p>
			<p class="MLP_text ParaOverride-1">Eva zase povzdechne: jestli má něco zařizovat, tak se taky bude muset zaručit, že za něj bude platit nemocenskou a&#160;starat se o&#160;něj, kdyby něco&#160;– a&#160;jestli není zdráv&#160;– nebo má nějakou skrytou chorobu…?</p>
			<p class="MLP_text ParaOverride-1">„Seš zdravej? Protože rozumíš&#160;– nemáš pojištění&#160;– a&#160;kdyby se něco stalo…“</p>
			<p class="MLP_text ParaOverride-1">„Zdarov! Zuby pakazať??“</p>
			<p class="MLP_text ParaOverride-1">Eva se omluvně usměje&#160;– a&#160;zase vzdychne&#160;–</p>
			<p class="MLP_text ParaOverride-1">„No, v&#160;tom novym bytě je moc práce&#160;– Takže: já ti pomůžu&#160;– a&#160;ty pomůžeš mně&#160;– jo? To kafe nám asi nedaj…“</p>
			<p class="MLP_text ParaOverride-1">Boris se zvedá, nabízí Evě rámě a&#160;vysvětluje pečlivě a&#160;se šlechtickou noblesou:</p>
			<p class="MLP_text ParaOverride-1">„Patamu što on umnyj&#160;– i&#160;my duraky. On chytryj a&#160;my blbci. Ať&#160;– on&#160;– pocelujet&#160;– políbí&#160;– nas&#160;– v&#160;žopu, v&#160;perděl. Pažalujsta…“</p>
			<p class="MLP_text ParaOverride-1">„Jasně: ať nám políbí…“</p>
			<p class="MLP_text ParaOverride-1">A&#160;odcházejí. Eva se snaží o&#160;hrdost se smíšenými pocity: poprvé se ocitá na druhé straně plotu a&#160;má co dělat s&#160;rasovou nadřazeností českého měšťáctva; a&#160;za další: Boris je jí oporou i&#160;v&#160;tom příšerném saku…</p>
		</div>
</body>
</html>