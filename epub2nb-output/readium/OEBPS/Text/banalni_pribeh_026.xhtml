<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-22" xml:lang="cs-CZ" xmlns:xml="http://www.w3.org/XML/1998/namespace">
		<div class="_idGenObjectStyleOverride-1">
			<p id="_idParaDest-21" class="MLP_uroven2_kapitola ParaOverride-1">21</p>
			<p class="MLP_text_bez1radku ParaOverride-1">První krok na cestě, která se na startu zdála být kratší:</p>
			<p class="MLP_text ParaOverride-1">Úředník na cizinecké policii má zřejmě nekonečnou trpělivost; u&nbsp;zaskleného okénka se tlačí Vietnamci s&nbsp;rodinami&nbsp;– hodiny čekání. Konečně je řada na Evě. Eva má dojem, jako ostatně každý začátečník, že její případ je speciální, úplně jiný než těch ostatních: je prostý, krystalicky čistý a&nbsp;bude hravě a&nbsp;elegantně vyřešen:</p>
			<p class="MLP_text ParaOverride-1">„Dobrý den, promiňte&nbsp;– mohl byste mi tady prodloužit vízum?“</p>
			<p class="MLP_text ParaOverride-1">Předsune na okénku pas&nbsp;– úředník listuje&nbsp;– nechápe&nbsp;– pak nevěří svým očím:</p>
			<p class="MLP_text ParaOverride-1">„Co? Co to je&nbsp;– tohleto? To je všechno, co máte? Čí je to pas? Jiné doklady nemáte? Co to je? Kdo to je?“</p>
			<p class="MLP_text ParaOverride-1">Eva se zarazí&nbsp;– měla za to, že se jednou bouchne razítkem…</p>
			<p class="MLP_text ParaOverride-1">„To&nbsp;– je můj přítel.“</p>
			<p class="MLP_text ParaOverride-1">„A&nbsp;von je tady s&nbsp;váma? Jéžišmarjá, pani&nbsp;– s&nbsp;timhle pasem? A&nbsp;kde je? Anebo víte co, radši mi to ani neříkejte, nebo vám ho zavřu! To je dva měsíce propadlý vízum! To je na deportaci!“</p>
			<p class="MLP_text ParaOverride-1">Úředník civí, Eva civí. Z&nbsp;jejích široce rozevřených očí nechápající profesorky je vidět, že tohle asi pasová podvodnice nebude. Úředník se ošívá, drbe za krkem&nbsp;– zdráhá se seřvat a&nbsp;zatknout solidní dámu, tak jí skoro štítivě hází pas zpátky:</p>
			<p class="MLP_text ParaOverride-1">„T-tto&nbsp;– to není možný!! My s&nbsp;Moldávií ani nemáme žádný dohody&nbsp;– ani kulturní styky&nbsp;– musí okamžitě opustit republiku, okamžitě! A&nbsp;to ani nevim, jestli vám ho na hranicích pustěj!“</p>
			<p class="MLP_text ParaOverride-1">Eva civí; jakožto občan, řádně platící daně, nechápe, proč ten povyk. Přítomní Vietnamci se smějou. Eva se pokusí vyjednávat:</p>
			<p class="MLP_text ParaOverride-1">„A&nbsp;nemohl byste…?“</p>
			<p class="MLP_text ParaOverride-1">Úředník je na pokraji sil; nevlídná úřední chodba, nacpaná k&nbsp;prasknutí, je vylepena instrukcemi, letáky, formuláři a&nbsp;vzory vyplnění. Do toho sem vpluje tato nechápající labuť&nbsp;– a&nbsp;to už je na něj moc.</p>
			<p class="MLP_text ParaOverride-1">„Prosim vás děte! Nebo vám ho namouduši zavřu! To je moje povinnost!“</p>
			<p class="MLP_text ParaOverride-1">Eva lapá po dechu, že se tedy aspoň něco dozví&nbsp;– ať ji někam pošlou&nbsp;– ale on jí všechny otázky bere od pusy:</p>
			<p class="MLP_text ParaOverride-1">„Nevim, co máte dělat, nic vám neporadim, to je strašně zane­dbaný&nbsp;– jedině opustit republiku, postarat se o&nbsp;vízum a&nbsp;znova přijet&nbsp;– to je jediná možnost!“</p>
			<p class="MLP_text ParaOverride-1">Eva stojí a&nbsp;civí.</p>
			<p class="MLP_text ParaOverride-1">„Nebo ho někam zahrabte, zakopejte ho doma na zahradě&nbsp;– děte už!&nbsp;– další!“</p>
			<p class="MLP_text ParaOverride-1">Ochromená Eva se obrací k&nbsp;odchodu. Zdvořilý Vietnamec jí s&nbsp;úsměvem podává z&nbsp;několika hromad po jednom formuláři, aby to prostudovala:</p>
			<p class="MLP_text ParaOverride-1">„Tady mušiš čist, tady šecko napsaný, jó…“</p>
		</div>
</body>
</html>