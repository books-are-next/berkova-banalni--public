<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-18" xml:lang="cs-CZ" xmlns:xml="http://www.w3.org/XML/1998/namespace">
		<div class="_idGenObjectStyleOverride-1">
			<p id="_idParaDest-17" class="MLP_uroven2_kapitola ParaOverride-1">17</p>
			<p class="MLP_text_bez1radku ParaOverride-1">V&nbsp;původním bytě je všechno vzhůru nohama: Eva nakládá věci do krabic, Pavla probírá stohy knih na podlaze a&nbsp;vybírá si, co zabere pro sebe a&nbsp;co do školní knihovny&nbsp;– hrůza, co knih člověk posbírá!&nbsp;– Boris v&nbsp;pozadí vrší, nakládá a&nbsp;tahá bedny, které připravuje na ranní stěhování.</p>
			<p class="MLP_text ParaOverride-1">„A&nbsp;co tohle?“</p>
			<p class="MLP_text ParaOverride-1">„Jo, cokoli z&nbsp;tý hromady,“ říká Eva, aniž se k&nbsp;Pavle otočí, soustředěná na úplně jinou hromadu: na hadry.</p>
			<p class="MLP_text ParaOverride-1">„A&nbsp;tohle taky?“ Teď už se na ni Eva přece musí podívat! Konečně&nbsp;– Eva neochotně odvrací pozornost od hadrů; Pavla, místo aby pomáhala, otravuje jako předškolák&nbsp;– byla to jen záminka, aby mohla, oslněna Borisem, hlasitě zašeptat:</p>
			<p class="MLP_text ParaOverride-1">„Představ mě!“ Eva reaguje odmítavým pohledem.</p>
			<p class="MLP_text ParaOverride-1">„Ty mně neřikej, že s&nbsp;nim nic nemáš!!“</p>
			<p class="MLP_text ParaOverride-1">Eva pohledem odpoví, že Pavla je cvok a&nbsp;měla by se dát vyšetřit, protože má přepólované pohlaví s&nbsp;mozkem.</p>
			<p class="MLP_text ParaOverride-1">„Mě by jen zajímalo, jak je vybavenej? Má nějaký speciální praktiky?“</p>
			<p class="MLP_text ParaOverride-1">To už je na Evu moc:</p>
			<p class="MLP_text ParaOverride-1">„Ty seš posedlá!“ Boris mezitím přenesl poslední pytel a&nbsp;poslední bednu a&nbsp;pohledem naznačuje, že by se rád umyl. Eva kýve, ale Pavla se chopí šance, kdy se tajemný cizinec zdá být na příjmu, a&nbsp;hrne se k&nbsp;němu od své hromady, fascinována jeho mužností a&nbsp;vůbec tělem v&nbsp;tílku: „Prosim vás! haló! Promiňte&nbsp;– (k&nbsp;Evě) dovolíš, jo?&nbsp;– promiňte&nbsp;– já jsem se ani nepředstavila: já jsem Pavla.“</p>
			<p class="MLP_text ParaOverride-1">Koketně mu podává ruku, on ji velmi vážně a&nbsp;obřadně stiskne: „Boris.“</p>
			<p class="MLP_text ParaOverride-1">„Já jsem Evina kamarádka&nbsp;– teda asistentka&nbsp;– Evu děsně obdivuju&nbsp;– už od školy…“</p>
			<p class="MLP_text ParaOverride-1">„Pavla byla moje studentka.“</p>
			<p class="MLP_text ParaOverride-1">„A&nbsp;– ani jsme si nebyli představeni&nbsp;– já přišla, když už jste tu byl&nbsp;– jste si mě asi nevšiml…“</p>
			<p class="MLP_text ParaOverride-1">Boris zdvořile a&nbsp;bez výrazu čeká, co z&nbsp;ní vyleze.</p>
			<p class="MLP_text ParaOverride-1">„A&nbsp;– jsem se chtěla zeptat, jestli byste mi nemoh doma pomoct&nbsp;– v&nbsp;koupelně&nbsp;– teda s&nbsp;koupelnou&nbsp;– hihihi!“</p>
			<p class="MLP_text ParaOverride-1">Boris se zaraženě a&nbsp;tázavě zadívá na Evu. Eva pohledem naznačuje, že ne. Načež Pavlu s&nbsp;náručí plnou knížek směruje ke dveřím.</p>
			<p class="MLP_text ParaOverride-1">„To je v&nbsp;pořádku, Borisi, Pavla už odchází,“ říká Eva klidně a&nbsp;spokojeně: poprvé se nedala Pavlou sežrat, poprvé jí nenabídla, čeho si žádá, jako tolikrát předtím…</p>
			<p class="MLP_text ParaOverride-1">Pavla je zaskočená: „No co je? Já tě nepoznávám&nbsp;– snad nežárlíš prosim tě&nbsp;– to jsem tě měla za větší… A&nbsp;hele, nemoh byste mi aspoň vzít dolu ty knížky&nbsp;–?“</p>
			<p class="MLP_text ParaOverride-1">Eva razantně zavrtí hlavou.</p>
			<p class="MLP_text ParaOverride-1">Pavla zašvitoří pozdrav, načež jí knížky upadnou. Eva je zvedá, aby Borise nenapadlo přijít na pomoc.</p>
			<p class="MLP_text ParaOverride-1">„Tos udělala schválně!“</p>
			<p class="MLP_text ParaOverride-1">„No&nbsp;– když ty ho nechceš&nbsp;– škoda ho nechat někomu cizímu…“</p>
			<p class="MLP_text ParaOverride-1">„Koukej padat!“ Eva nemá slov. Posbírá zbytek knih, vystrčí Pavlu ze dveří a&nbsp;v&nbsp;kuchyni si opláchne ruce jako Pilát Pontský nad zkažeností světa. Chvilku se ještě diví, jak to má mladice všechno prostě a&nbsp;účelně poskládané&nbsp;– a&nbsp;pak zavolá ke koupelně:</p>
			<p class="MLP_text ParaOverride-1">„Dáte si kafe?“</p>
			<p class="MLP_text ParaOverride-1">„Što…?“</p>
			<p class="MLP_text ParaOverride-1">Boris přes vodu neslyší. Evě to připomene pointu jedné minikomedie, kdy herec vběhne nahý na scénu a&nbsp;volá: „Víš přece, že neslyším, když teče voda!“</p>
			<p class="MLP_text ParaOverride-1">S&nbsp;úsměvem nahlédne do koupelny&nbsp;– a&nbsp;po velmi dlouhé době vidí tak blízko&nbsp;– ve své vaně&nbsp;– stát silné mužské tělo. Vyrazí jí to pojistky. Hlava i&nbsp;pohlaví jsou v&nbsp;pěně šamponu, ale široká hruď, svalnaté ruce, ploché břicho a&nbsp;silné stabilní nohy: fyzicky pracující člověk; Eva zamžiká; tahle chvíle jí zbořila všechnu pracně nabytou a&nbsp;dosud křehkou rovnováhu. Je vyhozena z&nbsp;dráhy. Zaskočena. Uražena: proč zrovna v&nbsp;tomhle ji chce Nejvyšší týrat?</p>
			<p class="MLP_text ParaOverride-1">Kdyby Eva byla přírodní bytost, jakou si všichni tajně přejeme být; kdyby naslouchala sama sobě a&nbsp;vnímala svět, jaký je&nbsp;– a&nbsp;ne jaký by ho chtěla mít, radostně by se zasmála a&nbsp;hupla k&nbsp;muži do vany. A&nbsp;byla by šťastna, že ji Nejvyšší ve chvíli nouze tak štědře podaroval. Ale Eva není přírodní bytost: je Středoevropanka, intelektuálka, takže víc myslí, než jedná: neorientuje se v&nbsp;přítomné chvíli, ale myslí dopředu a&nbsp;dozadu a&nbsp;o&nbsp;různých možnostech a&nbsp;co kdyby a&nbsp;jestliže a&nbsp;vždyť přece a&nbsp;naopak; protože ji to tak učili moudří jejího kmene. V&nbsp;přesvědčení, že je to tak správně, protože oni to dělají také tak.</p>
			<p class="MLP_text ParaOverride-1">Eva vypadla z&nbsp;koupelny s&nbsp;bušícím srdcem, a&nbsp;kdo to zažil, ví, že jí to vzalo náladu: otrávilo ji to, ukázalo její vlastní situaci jako výsměch. Je naštvaná a&nbsp;zevnitř jako by zkameněla.</p>
			<p class="MLP_text ParaOverride-1">Zaklepe na dveře a&nbsp;zavolá velmi hlasitě: „Gatov?“ Boris dobrácky haleká, že da&nbsp;– uže gatov&nbsp;– a&nbsp;zatímco Eva v&nbsp;předsálí dělá pár nesmyslných pohybů&nbsp;– jako že se drbe ve vlasech a&nbsp;mne si ruce, dobrácký Boris už přioblečen vychází z&nbsp;koupelny. A&nbsp;není hlupák, aby nezaregistroval změnu atmosféry. Tázavě se na Evu zadívá; je najednou velmi křečovitá:</p>
			<p class="MLP_text ParaOverride-1">„Takže&nbsp;– všechno je v&nbsp;podstatě připraveno&nbsp;– že&nbsp;– no&nbsp;– tak bychom se měli rozloučit, ne? Dáš&nbsp;– nebo dáte&nbsp;– si kafe? Čaj?“</p>
			<p class="MLP_text ParaOverride-1">„Děvočka: Što slučilos? Što se stalo, že ty takaja&nbsp;– srazu&nbsp;– Skaži, něboj sa.“</p>
			<p class="MLP_text ParaOverride-1">Kdyby Eva byla ženou přírodního národa, tak otevřeně řekne, co se stalo: uviděla u&nbsp;sebe ve vaně nahého chlapa a&nbsp;rozhodilo jí to celou teoretickou soustavu o&nbsp;ženské samostatnosti: přitahuje ji. Chce ho! Nejen sex: chce ho mít nablízku! Jenže má strach to dát najevo. To se stalo. Ale protože Eva není ženou přírodního národa, naopak, je intelektuální Středoevropankou, tak řekne nevěrohodně:</p>
			<p class="MLP_text ParaOverride-1">„Nic&nbsp;– co by bylo&nbsp;– dáme si kafe&nbsp;– a&nbsp;pak se&nbsp;– rozloučíme…“</p>
			<p class="MLP_text ParaOverride-1">Ale Boris není komplikovaný intelektuál, aby reagoval uraženým cynismem nebo naschválem; nechce se s&nbsp;ní bít, takže nedá přednost tomu, aby jí to „vrátil“&nbsp;– a&nbsp;tak se optá vážně a&nbsp;soustředěně:</p>
			<p class="MLP_text ParaOverride-1">„Ty chočeš?“</p>
			<p class="MLP_text ParaOverride-1">Eva se zmateně a&nbsp;nervózně rozdrmolí, protože sama cítí svou křeč: „É&nbsp;– na tom ani moc nezáleží, co já chci&nbsp;– prostě&nbsp;– jsem ti&nbsp;– nebo vám&nbsp;– vděčná, že ste&nbsp;– žes mi pomoh&nbsp;– tady s&nbsp;tim&nbsp;– fakt dík&nbsp;– opravdu nevím, co bych si bez vás&nbsp;– bez tebe počala no&nbsp;– a&nbsp;stěhuju se.“</p>
			<p class="MLP_text ParaOverride-1">Starostlivé a&nbsp;velmi zachmuřeně se Boris snaží pochopit její drmolení.</p>
			<p class="MLP_text ParaOverride-1">„Što slučilos? Što stalo?“</p>
			<p class="MLP_text ParaOverride-1">Eva odpoví gesty rukou a&nbsp;obočí, že nic&nbsp;– no problem&nbsp;– dyť ten život je vlastně taková jakoby sranda, co? Neslyšela tohle nedávno? Třeba u&nbsp;rozvodu? Nenaštvalo ji to tam náhodou?</p>
			<p class="MLP_text ParaOverride-1">„Ty uže něchočeš, štoby ja tibě pamagal? Tibě uže nětreba moja pomošč? Skaži&nbsp;– da ili nět!“</p>
			<p class="MLP_text ParaOverride-1">Mohla by nabídnout mnohoznačná gesta, že ona nic&nbsp;– vis maior&nbsp;– prostě to tak dopadlo, mocnosti rozhodly&nbsp;– a&nbsp;co my s&nbsp;tím…? Jenže tenhle člověk chce vědět svoje a&nbsp;trvá na tom. Intelektuálský balet náznaků a&nbsp;špílců a&nbsp;štípanců a&nbsp;ran pod pás, na jaký byla zvyklá s&nbsp;Jaromírem, tady neplatí.</p>
			<p class="MLP_text ParaOverride-1">„Nu? Skaži, něbojsa. Da ili nět?“</p>
			<p class="MLP_text ParaOverride-1">„Ale co si tady budeme povídat&nbsp;– seš moc fajn člověk a&nbsp;já ti přeju štěstí&nbsp;– a&nbsp;– abys dceři postavil ten dům…!?“</p>
			<p class="MLP_text ParaOverride-1">„!?“</p>
			<p class="MLP_text ParaOverride-1">Ticho&nbsp;– pauza: z&nbsp;Evy dětský truc a&nbsp;uražená nálada najednou vyprchaly&nbsp;– protože tohle je vážné namlouvání. Zmlkne v&nbsp;rozpacích&nbsp;– a&nbsp;ty rozpaky jsou pravé.</p>
			<p class="MLP_text ParaOverride-1">„Jésli maš otazku, skaži&nbsp;– vsjo, što chočeš&nbsp;– něbojsa&nbsp;– vsjo vysvetlu. Ja tibě uže skazal: ja žil patnadcať let sam&nbsp;– kak volk, tolko štoby pamagať svojej dočke i&nbsp;vnučke: ja žil sam&nbsp;– žena umerla patnadcať let tomu nazad&nbsp;– i&nbsp;ja dumal, kak naladiť svoj život i&nbsp;prijechal rabotať&nbsp;– ničevo něukral, nikavo něubil&nbsp;– vsegda zanimalsa sportom, očeň seriozno&nbsp;– i&nbsp;uvažaju vsjech, katorie zanimajus sportom&nbsp;– i&nbsp;ja očeň šťastliv, što magu tibě pamagať&nbsp;– jésli ty chočeš&nbsp;– jésli něchočeš, skaži&nbsp;– ja ujdu&nbsp;– vsjo.“</p>
			<p class="MLP_text ParaOverride-1">Strašná tíha chvíle: tenhle člověk je ze země, kde bližší kontakt muže a&nbsp;ženy, u&nbsp;nás nazývané nezávazný flirt, neexistuje; kde sex není společenskou hrou, ale smlouvou před Bohem. Eva vydechne, zaskočena sama sebou: jak ráda by teď utekla k&nbsp;nasládlému alibistickému vtipkování&nbsp;– ale tohle je moc najednou a&nbsp;do hloubky; tahle situace je strašně těžká a&nbsp;ona zděšeně vnímá, že ji neumí ovlivnit. Že nemá vývoj věcí pod kontrolou. Připadá si jako před propastí…</p>
			<p class="MLP_text ParaOverride-1">„Já… mám samozřejmě otázku&nbsp;–“ jde o&nbsp;společnou noc, ale ona to nevysloví.</p>
			<p class="MLP_text ParaOverride-1">„A&nbsp;ty? Ty nemáš ke mně otázky?“</p>
			<p class="MLP_text ParaOverride-1">Přehrála tíhu chvíle na něj: on se nadechne&nbsp;– a&nbsp;pak skloní hlavu. Hurá! Spontánní radost, že tuhle výměnu vyhrála&nbsp;– ale radost najednou bledne a&nbsp;mizí: on má skloněnou hlavu. Je mu těžko. Převalilas na něj tíhu chvíle, místo abys mu ji nadlehčila…</p>
			<p class="MLP_text ParaOverride-1">Ale proč bych měla? Znám ho pár dní, je to šofér z&nbsp;Moldávie, má osm tříd…</p>
			<p class="MLP_text ParaOverride-1">Ale před chvílí ti vyrazil pojistky. Když stál ve vaně. A&nbsp;snažil se tě bavit. A&nbsp;pomáhal ti. Pamatuješ? Pavlu jsi od něj hnala&nbsp;– a&nbsp;teď sedí tady a&nbsp;nabízí ti svou službu. Chceš ho?</p>
			<p class="MLP_text ParaOverride-1">Co chceš?</p>
			<p class="MLP_text ParaOverride-1">Eva najednou vidí svůj život perfektních výkonů před sebou jako na nástěnce. Zmateně se na Borise zadívala&nbsp;– a&nbsp;on rychle odpověděl:</p>
			<p class="MLP_text ParaOverride-1">„Ja? Otazky? Nije.“</p>
			<p class="MLP_text ParaOverride-1">Jenže tomu Eva nevěří.</p>
			<p class="MLP_text ParaOverride-1">„Ne? Opravdu ne?“</p>
			<p class="MLP_text ParaOverride-1">„Ja&nbsp;– bajus, mam strach.“</p>
			<p class="MLP_text ParaOverride-1">„Z&nbsp;čeho? Skaži, něbojsa!“</p>
			<p class="MLP_text ParaOverride-1">Boris se usměje, jak jeho větou zacílila na něj.</p>
			<p class="MLP_text ParaOverride-1">„Maladaja&nbsp;– no chytra!“</p>
			<p class="MLP_text ParaOverride-1">„Tak? Tvoj vapros?“</p>
			<p class="MLP_text ParaOverride-1">„Nije&nbsp;– Něskažu. Nije dneska.“</p>
			<p class="MLP_text ParaOverride-1">Velmi těžké ticho&nbsp;– vypadá to, že si půjdou každý po svých&nbsp;– Boris se zvedá k&nbsp;odchodu. Bože, tahle chvíle už se nevrátí!</p>
			<p class="MLP_text ParaOverride-1">„Ale já se stěhuju! A&nbsp;zejtra už tady nebudu!“</p>
			<p class="MLP_text ParaOverride-1">Teď je oběma mizerně. Těžko. Ach to stáří, ty komplexy, ty zábrany! Před dvaceti lety by pili něco laciného, vášnivě by diskutovali o&nbsp;nesmyslech, až by jeden druhého políbil&nbsp;– a&nbsp;bylo by to. Všechno by šlo samo. Snadno a&nbsp;samozřejmě&nbsp;– proč nám to nikdo neřek…?? Že všechno to, co jde zamlada tak samo, stojí pak tolik práce: pít laciné víno&nbsp;– zamilovat se&nbsp;– uvěřit někomu&nbsp;– líbit se sám sobě…</p>
			<p class="MLP_text ParaOverride-1">Evin pohled změkl; zřejmě získal na vřelosti a&nbsp;soucitu s&nbsp;nimi oběma&nbsp;– jak tu tak sedí, dědeček s&nbsp;babičkou&nbsp;– nemají odvahu a&nbsp;nejradši by utekli. Nicméně Boris se ukázal jako chlap a&nbsp;vzal tíhu věcí na sebe.</p>
			<p class="MLP_text ParaOverride-1">„Vot&nbsp;– moje otazka: magu ja dneska&nbsp;– ostať zděs?“</p>
			<p class="MLP_text ParaOverride-1">„Ano&nbsp;– da…“</p>
			<p class="MLP_text ParaOverride-1">Oboustranná úleva&nbsp;– vydechnou a&nbsp;zasmějou se; připadali si jako prvňáci. Eva je v&nbsp;rozpacích&nbsp;– Boris opět pojmenování situace bere na sebe:</p>
			<p class="MLP_text ParaOverride-1">„Ééé, děduška uže stáryj na takoje&nbsp;– magu pakuriť?“</p>
			<p class="MLP_text ParaOverride-1">Eva kývne, on otevře okno, kterým sem lezl s&nbsp;kýblem pro vodu, vážně kouří a&nbsp;kouká do noci. Eva se k&nbsp;němu opatrně zezadu přitulí.</p>
			<p class="MLP_text ParaOverride-1">„Beru sílu.“</p>
			<p class="MLP_text ParaOverride-1">Boris ji k&nbsp;sobě vážně přivine.</p>
			<p class="MLP_text ParaOverride-1">„Vazmi, děvočka, vazmi… Vsju žizň ja rabotal dlja drugich&nbsp;– uže čas žiť tože dlja sebja…“</p>
			<p class="MLP_text ParaOverride-1">A&nbsp;jak už to v&nbsp;životě chodí, trapné chvíle nemizí elegantně jako v&nbsp;kině: dlouze plynou, donekonečna se vyvíjejí, těžknou a&nbsp;umírají pomalu. A&nbsp;tam, kde ve filmu přijde milosrdná zatmívačka a&nbsp;kde v&nbsp;románu končí kapitola slovy „jejich oči se objaly a&nbsp;těla k&nbsp;sobě přimkla“&nbsp;– tam se v&nbsp;životě děje zhruba toto: Boris dokouřil a&nbsp;zapálil si ještě jednu. Eva se od něj odlípla&nbsp;– a&nbsp;udělala pár nesmyslných úkonů: něco vzala do ruky a&nbsp;někam to položila&nbsp;– něco vzala a&nbsp;položila to někam jinam&nbsp;– na něčem úplně zbytečně utřela prach&nbsp;– zítra se stěhuje!&nbsp;– a&nbsp;pak se nesmyslně zeptala Borise, jestli nechce jít do koupelny&nbsp;– á, ty už jsi byl, já zapomněla&nbsp;– promiň! zablekotala a&nbsp;zmizela v&nbsp;koupelně, kde s&nbsp;ní zacloumal neuvěřitelný, mocný a&nbsp;strašlivý strach, který statečně překonávala tím, že si rvala vlasy, kousala nehty, zatínala pěsti, krčila nos a&nbsp;čelo, hekala, vzdychala a&nbsp;chodila sem a&nbsp;tam po délce vany&nbsp;– a&nbsp;nepřišla žádná zatmívačka ani anděl lásky, naopak: postavy jejího života, které se shlukují v&nbsp;těžkých chvílích, aby jí přitížily, jsou v&nbsp;koupelně namačkány, kde se dá, a&nbsp;mlčky ji pozorují: kamarád ze školy, kolegyně, Pavla, matka, dcera, poradce&nbsp;– všichni její soudcové jsou kolem ní a&nbsp;ve vaně a&nbsp;na vaně a&nbsp;u&nbsp;dveří&nbsp;– a&nbsp;jejich nesouhlasné, až soucitné pohledy říkají: seš cáklá! Probuď se! Nešil, frajerko!</p>
			<p class="MLP_text ParaOverride-1">Boris v&nbsp;pokoji leží na zádech pod dekou, soustředěný, ruce na břiše jako mrtvola a&nbsp;zřejmě medituje&nbsp;– zatímco Eva je v&nbsp;koupelně pod sprchou a&nbsp;zuřivě se dře&nbsp;– kouká na sebe do zrcadla s&nbsp;výrazem odsouzence a&nbsp;šeptem drkotá: „Ježišmarjá, co to dělám, ježišmarjá&nbsp;– panebože!“ A&nbsp;zase nikdo neřekne: stop! U&nbsp;mě dobrý!</p>
			<p class="MLP_text ParaOverride-1">Takže Eva nakonec z&nbsp;té sprchy musí vylézt: konečně se odhodlá, pokřižuje se, polkne a&nbsp;šátravě se vydá do tmy pokoje; opatrně se sune k&nbsp;posteli a&nbsp;k&nbsp;Borisovi pod deku. K&nbsp;tomu cizinci, k&nbsp;tomu moldavskému šoférovi, co ho sem vítr zavál na lešení pod její okno. Eva vydechne úlevou, že už má to strašné domlouvání za sebou, a&nbsp;stulí se k&nbsp;němu. Jenže Boris promluví do tmy:</p>
			<p class="MLP_text ParaOverride-1">„A&nbsp;što eto&nbsp;– eto potrebuješ?“ A&nbsp;ve dvou prstech drží Evinu dobře míněnou dlouhatánskou flanelovou noční košili.</p>
			<p class="MLP_text ParaOverride-1">„Eto potrebuješ? Nu…!“ Ale nevyloupl ji z&nbsp;ní jako ze skořápky v&nbsp;rámci milostné předehry: jen gestem mírně naznačil, že tohle tu nemá co dělat a&nbsp;že by se to mělo odstranit&nbsp;– a&nbsp;Eva se tedy ze svého flanelového krunýře hekajíc vymotává sama; kdyby nebyla tma, viděli bychom její sebeironický, trpitelský výraz, kterým říká tomu nahoře, že už to snad stačí, už by to mělo taky trochu klapat…!</p>
			<p class="MLP_text ParaOverride-1">Boris se zvedl, aby ji objal. Objala ho pevně&nbsp;– sakra, jak jinak tohle říct: že ho pevně objala&nbsp;– jako by ho už nikdy nechtěla pustit… Kdyby nebyla tma a&nbsp;kdybychom byli moucha na stropě, viděli bychom přes jeho rozložitá záda její výraz oddaného vděku. To není erotika&nbsp;– sex&nbsp;– vášeň: to je vděk. Je jí do pláče. Tonoucí se chytla stébla. Nezahyne.</p>
			<p class="MLP_text ParaOverride-1">Jako moucha na stropě bychom viděli velké, vroucí, horoucí a&nbsp;láskyplné objetí&nbsp;– polibky a&nbsp;její slzy… ale ani teď nepřijde zatmívačka: teď by mělo dojít na sex: na Evě vidíme tázavý výraz: „Co to je?&nbsp;– no nazdar! Ale&nbsp;– to nevadí&nbsp;– hlavně, že jsi tu! Že se tě držim…!“</p>
			<p class="MLP_text ParaOverride-1">Záda po chvíli ustávají v&nbsp;pohybu a&nbsp;Boris se odvalí:</p>
			<p class="MLP_text ParaOverride-1">„Izvini, mně stydno, ja byl pjatnadcať let sam&nbsp;– kak volk&nbsp;– znaješ volk?“</p>
			<p class="MLP_text ParaOverride-1">„Jo&nbsp;– co sežral Karkulku.“</p>
			<p class="MLP_text ParaOverride-1">„Tobě bylo němnožko charašo?“</p>
			<p class="MLP_text ParaOverride-1">Protože není moucha na stropě, nevidí její vděčný, laskavý a&nbsp;mírně pobavený úsměv: tak, to je všechno, milostivá pani&nbsp;– a&nbsp;vy jste se tolik bála!</p>
			<p class="MLP_text ParaOverride-1">„Já jsem šťastná, že jsi tu&nbsp;– můžu se tě držet?“ říká paní profesorka a&nbsp;přivine se k&nbsp;šoférovi pod křídlo: svou ustaranou, přetíženou intelektuální hlavu skládá pod jeho rozložité, fyzicky pracující rameno… Teprve teď by měla přijít zatmívačka, protože už by se nemělo dít nic: Boris spí.</p>
			<p class="MLP_text ParaOverride-1">Eva se chvíli vrtí, jako by nevěděla, jak nejlíp se zachumlat do jeho náruče, drží se ho jako klíště a&nbsp;s&nbsp;úsměvem zavře oči&nbsp;– vnímá jeho tělo, vnímá jeho vůni a&nbsp;je nesmírně vděčná, že není sama. Ale nespí. Nejdřív vděčně a&nbsp;uvolněně spočívá na jeho hrudi a&nbsp;labužnicky ho očichává&nbsp;– pak se mírně odtahuje, aby mu udělala prostor; protože se zavrtěl, tak aby se uvelebil, jak potřebuje: on se s&nbsp;hlasitým heknutím obrací na bok&nbsp;– a&nbsp;ona pořád nespí: jde se do kuchyně napít vody a&nbsp;dívá se na sebe do zrcadla: za vše díky a&nbsp;darovanému koni na zuby nehleď…!</p>
			<p class="MLP_text ParaOverride-1">Pak je zas vedle něj v&nbsp;posteli a&nbsp;pořád nespí: opřená o&nbsp;loket se na něj láskyplně dívá&nbsp;– a&nbsp;opatrně ho pohladí po rameni.</p>
			<p class="MLP_text ParaOverride-1">Následuje bouřlivá reakce: jako voják, co si zdřímnul v&nbsp;zákopu, ji Boris jedním pohybem odmrští a&nbsp;smete z&nbsp;postele&nbsp;– temná ruská kletba&nbsp;– načež se prudce svine do klubíčka a&nbsp;rukama si chrání hlavu, jako by měly následovat kopance…</p>
			<p class="MLP_text ParaOverride-1">Eva je vyděšená: lekla se&nbsp;– a&nbsp;když je už klid, roztřesená se vydrápala na postel; nic se jí nestalo, ale teď už vůbec nespí: sedí s&nbsp;koleny u&nbsp;brady a&nbsp;třeští oči do tmy: domýšlí se opatrně, co tenhle člověk asi zažil…</p>
			<p class="MLP_text ParaOverride-1">Teprve teď přichází dlouhá, celonoční zatmívačka…</p>
		</div>
</body>
</html>