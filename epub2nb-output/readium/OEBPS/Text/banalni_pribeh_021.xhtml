<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-17" xml:lang="cs-CZ">
		<div class="_idGenObjectStyleOverride-1">
			<p id="_idParaDest-16" class="MLP_uroven2_kapitola ParaOverride-1">16</p>
			<p class="MLP_text_bez1radku ParaOverride-1">Eva je teď s&#160;dcerou na obhlídce nového bytu. Tedy&#160;– bytu: suterénní místnosti.</p>
			<p class="MLP_text ParaOverride-1">Schody ke sklepu&#160;– za dveřmi tmavý prostor, špína, nějaké harampádí.</p>
			<p class="MLP_text ParaOverride-1">Správcová neurčitého věku bůhví pokolikáté odemyká a&#160;ukazuje: strašlivě zaneřáděný záchod, sprchový kout, kuchyňský kout&#160;–</p>
			<p class="MLP_text ParaOverride-1">„Prosim&#160;– tady&#160;– plyn, hodiny, elektrika funguje, plyn taky. Klíč mi pak hoďte nahoru.“</p>
			<p class="MLP_text ParaOverride-1">Eva s&#160;Myškou a&#160;vnučkou to opatrně okukují. Správcová zmizela. Myška se pomalu snaží roztočit kola optimismu, ale moc to nejde; vnučka se tu bojí, obě mluví šeptem&#160;– jako v&#160;kostele.</p>
			<p class="MLP_text ParaOverride-1">„A&#160;– dokdy se máš rozhodnout?“</p>
			<p class="MLP_text ParaOverride-1">„Do konce týdne.“</p>
			<p class="MLP_text ParaOverride-1">„A&#160;– ty druhý byty?“</p>
			<p class="MLP_text ParaOverride-1">Eva krčí rameny. Je to loterie: berte nebo ne&#160;– pak teprv vám ukážem další&#160;– a&#160;možná horší. Jsou to obecní byty&#160;– nelze si vybírat.</p>
			<p class="MLP_text ParaOverride-1">Dcera se nadechne k&#160;pozitivní bilanci: „No, krysy tu nejsou.“</p>
			<p class="MLP_text ParaOverride-1">„Moc světla taky ne.“</p>
			<p class="MLP_text ParaOverride-1">„Ale zas je tu prostor, a&#160;kdyby se to&#160;– všechno bíle&#160;– a&#160;nějaký hadry rozvěsit? Co? Když se to umeje, tak je to v&#160;podstatě slušná garsonka&#160;– i&#160;když teda ve sklepě…“</p>
			<p class="MLP_text ParaOverride-1">Dcera v&#160;duchu buduje: instaluje nepřímá osvětlení, závěsy, všechno jasné, bílé a&#160;prosvětlené; parceluje prostor na noblesní elegantní kouty, oči jí ožily; žena a&#160;prostor, to je magie. Interiéry. Vymýšlení domů&#160;– zahrad&#160;– bytů; velkoryse řešené prostory&#160;– líbezná zákoutí.</p>
			<p class="MLP_text ParaOverride-1">Eva pracně zastírá šerednou skutečnost, že ve chvíli, kdy má jedno budování za sebou a&#160;těšila se na pohodlí a&#160;klid, je zase na začátku; je to únava, donekonečna se přece začínat nedá, ubývá sil…</p>
			<p class="MLP_text ParaOverride-1">„To bude dobrý, mami&#160;– stáří je pověra&#160;– hele, jsou prázdniny, já ti pomůžu!“</p>
			<p class="MLP_text ParaOverride-1">Zastaví se, dá matce pusu jako dceři, obejme ji a&#160;pevně vezme kolem ramen jako školačku prvního září:</p>
			<p class="MLP_text ParaOverride-1">„Mami: moc ti držím palce&#160;– vám oběma&#160;– i&#160;tátovi&#160;– a&#160;jsem opravdu ráda, že jste se rozvedli&#160;– opravdu, věř mi!“</p>
			<p class="MLP_text ParaOverride-1">Eva má slzy na krajíčku:</p>
			<p class="MLP_text ParaOverride-1">„Bylo to za půl hodiny&#160;– na první stání, rozumíš&#160;– on ji tam měl s&#160;sebou…“</p>
			<p class="MLP_text ParaOverride-1">Eva by se rozpovídala, ale dcera ji zadrží.</p>
			<p class="MLP_text ParaOverride-1">„Mami, je to můj táta, mám ho ráda&#160;– ale za muže bych ho nechtěla. Rozumim ti. A&#160;všechno vyplač! Vyplač to, ať tě to netrápí! Víš, jaks mi to říkala, když jsem byla malá… Přece bys to nechtěla zpátky&#160;– ty noční hádky a&#160;dusna&#160;– tak vidíš…!“</p>
			<p class="MLP_text ParaOverride-1">Objetí, slzy vděku zamáčknuty. Evu dosud nenapadlo, jak velmi dospělou má dceru: za vše zajíkavý a&#160;usmrkaný dík. </p>
			<p class="MLP_text ParaOverride-1">„Díky, holčičko&#160;– seš tak hodná…“</p>
			<p class="MLP_text ParaOverride-1">„Jasně&#160;– dem!“</p>
			<p class="MLP_text ParaOverride-1">Myška se rázně chopí vedení výpravy, pozhasíná, pozamyká. Jde nahoru vrátit klíče.</p>
		</div>
</body>
</html>