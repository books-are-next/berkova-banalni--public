<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-5" xml:lang="cs-CZ">
		<div class="_idGenObjectStyleOverride-1">
			<p id="_idParaDest-4" class="MLP_uroven2_kapitola ParaOverride-1">4</p>
			<p class="MLP_text_bez1radku ParaOverride-1">Eva veze Pavlu autem domů; ta se rozplývá nadšením. „Teda tohle mně se nikdy tak nepovede&#160;– jako tobě&#160;– ta atmosféra při tý Popelce&#160;– nabito&#160;– ticho jak v&#160;kostele…“</p>
			<p class="MLP_text ParaOverride-1">„Co?“ Eva zřejmě dobře nerozuměla.</p>
			<p class="MLP_text ParaOverride-1">Pavla tedy vysvětluje: „Ta přednáška přece, vo tý Popelce, že se mi nikdy tak nepovede!“</p>
			<p class="MLP_text ParaOverride-1">„Ty děláš nějakou přednášku o&#160;Popelce?“</p>
			<p class="MLP_text ParaOverride-1">„No tuhle přece&#160;– bacha!!“</p>
			<p class="MLP_text ParaOverride-1">Eva dupne na brzdy a&#160;sjede ke kraji, aby zastavila. Aby se mohla na Pavlu líp zadívat, aby mohla vydechnout a&#160;líp nechápat, co je pro Pavlu úplně samozřejmé: že si od ní a&#160;z&#160;ní prostě vezme, co potřebuje, protože starší jsou tu snad od toho, nebo ne?</p>
			<p class="MLP_text ParaOverride-1">„Pavlo Tůmová: Ty chceš říct, že jezdíš s&#160;mou přednáškou??“</p>
			<p class="MLP_text ParaOverride-1">„??? Sem přece tvoje studentka&#160;– učim se vod tebe.“</p>
			<p class="MLP_text ParaOverride-1">„Bylas studentka. Teď jsi moje kolegyně!“</p>
			<p class="MLP_text ParaOverride-1">„Asistentka, když už. A&#160;ty seš muj vzor. Jeď.“</p>
			<p class="MLP_text ParaOverride-1">Ohromená Eva se poslušně nerozjede; naopak vystoupí z&#160;auta, Pavla nechápavě za ní…</p>
			<p class="MLP_text ParaOverride-1">Došly k&#160;osvětlenému stánku, kolem jsou rozeseti opilci a&#160;ukrajinští dělníci jako mouchy na mucholapce. U&#160;okénka se dohadují a&#160;nakonec kupují osm lahví vodky. Eva si koupí limonádu, Pavle taky, a&#160;opřou se o&#160;pultík; Pavla sleduje skupinku Ukrajinců, kteří počítají peníze, jestli je neokradli, jestli zbude, aby poslali domů&#160;– nebo jestli bude na dalších šest lahví. Pavla se na ně dívá skoro štítivě.</p>
			<p class="MLP_text ParaOverride-1">„Je jich tu jak psů.“</p>
			<p class="MLP_text ParaOverride-1">Eva se na ni zamyšleně zadívá: odkud bere právo na nadřazenost tahle pijavice, co krade cizí přednášky, nechá se vozit autem a&#160;platit si pití?</p>
			<p class="MLP_text ParaOverride-1">„Proč já ti to vlastně kupuju…?“</p>
			<p class="MLP_text ParaOverride-1">Pavla má instinkty v&#160;pořádku, proto odpovídá s&#160;okouzlujícím úsměvem: „Protože jsem hodná holčička a&#160;mám žížu!“</p>
			<p class="MLP_text ParaOverride-1">Třeba maj taky žížu, říká si v&#160;duchu Eva s&#160;pohledem na skupinku Ukrajinců, ke které teď přichází borec v&#160;dlouhém černém koženém kabátě; na něco se jich vyptává, ukazuje fotku&#160;– jeden každý vrtí hlavou, že ne, že toho člověka na fotce vůbec nezná, že nikoho takového neviděli. Muž v&#160;dlouhém kabátě je Kolja. Ten moldavský buchač a&#160;vymahač dluhů. Hledá tu Borise, svého bývalého trenéra, svůj vzor; který musí pokálet a&#160;ovládnout, aby si připadal jako frajer; hledá Borise, který mezi spoluprací a&#160;popravou přece jen našel třetí možnost a&#160;uklidil se do Čech.</p>
			<p class="MLP_text ParaOverride-1">Eva zamyšleně, ale bez většího zájmu sleduje skryté drama opodál, vyděšené Ukrajince a&#160;odcházejícího, zlověstně vypadajícího vymahače&#160;– a&#160;přitom periferně vnímá Pavlu:</p>
			<p class="MLP_text ParaOverride-1">„Normálně tě sežeru: všechno, co vymyslíš, co máš, všechno sežeru.“</p>
			<p class="MLP_text ParaOverride-1">Eva se k&#160;ní prudce otočí, až sebou Pavla trhne:</p>
			<p class="MLP_text ParaOverride-1">„Řikám, že tě žeru&#160;–?? Co je? Já si teda tu limonádu zaplatim…“</p>
			<p class="MLP_text ParaOverride-1">Další přeslech. Rozpad osobnosti? To není spravedlivé: učitel přece není povinen všechno odevzdat a&#160;umřít, aby udělal místo studentovi&#160;– nebo ano?</p>
			<p class="MLP_text ParaOverride-1">Eva se zamyšleně dívá před sebe a&#160;vnímá to vše&#160;– Ukrajince&#160;– přeslechy&#160;– Pavlu&#160;– tuhle noc&#160;– jako další projev nespojité, absurdní současnosti všech paralelních nekonečných světů: Ukrajinci, Pavla, plačtivá ctitelka, muška, co jí leze po ruce: a&#160;to je řeč jen o&#160;tom, kam dohlédneme; co hloubek a&#160;výšek, co vesmírů je tady v&#160;tuto chvíli&#160;– vzájemně nepoznáno&#160;–</p>
			<p class="MLP_text ParaOverride-1">„Paralelní světy… Kolik paralelních životů je v&#160;jednu chvíli na jednom místě&#160;– bez kontaktu&#160;– neschopno se domluvit…“</p>
			<p class="MLP_text ParaOverride-1">Eva sleduje hmyzího snaživce na své ruce a&#160;pak ho jemně, opatrně odfoukne jinam. Pavla obdivně zahýká:</p>
			<p class="MLP_text ParaOverride-1">„Teda&#160;– to sou perly!&#160;– se nediv, že chci bejt taky tak vtipná jako ty, mít taky takový přednášky úspěšný a&#160;takovýho muže&#160;– takovej byt&#160;– až budu tak stará jako ty…!“</p>
			<p class="MLP_text ParaOverride-1">„Řikáš, že jsem stará?“</p>
			<p class="MLP_text ParaOverride-1">„Ale ne, sakra&#160;– že seš muj vzor! Ty seš duchem mladá! Tělo může vypadat staře, ale…“</p>
			<p class="MLP_text ParaOverride-1">„Mý tělo vypadá staře…?“</p>
			<p class="MLP_text ParaOverride-1">„Ale ne, sakra!“</p>
			<p class="MLP_text ParaOverride-1">Jak se vracejí k&#160;autu, jejich dialog v&#160;dálce slábne, a&#160;jakkoli je pro ně pro obě důležitý, od stánku, z&#160;hlediska naslouchajícího, už se zdá být nezachytitelný&#160;– a&#160;z&#160;hlediska tohoto vesmíru pak úplně nepodstatný…</p>
			<p class="MLP_text ParaOverride-1">„Řeklas, že mám starý tělo??“</p>
			<p class="MLP_text ParaOverride-1">„Proboha, jeď!!“</p>
			<p class="MLP_text ParaOverride-1">„Hele, to jsou ale krásný baráky! Na tohle ve školství nevyděláš…“</p>
		</div>
</body>
</html>