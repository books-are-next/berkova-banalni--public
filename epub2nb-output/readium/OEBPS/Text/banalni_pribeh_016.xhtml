<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-12</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-12" xml:lang="cs-CZ">
		<div class="_idGenObjectStyleOverride-1">
			<p id="_idParaDest-11" class="MLP_uroven2_kapitola ParaOverride-1">11</p>
			<p class="MLP_text_bez1radku ParaOverride-1">Normální cvrkot na katedře: někdo někoho hledá, někdo něco hledá, studenti čekají na zápočty, prostě škola. Eva&#160;– sakra, aspoň že ví, jak se jmenuje&#160;– je jako praštěná palicí. Říkají, že rozvod po pětadvaceti letech&#160;– to se dá člověk do pořádku tak za dva roky&#160;– uvidíme. Eva se motá, tupě civí&#160;–</p>
			<p class="MLP_text ParaOverride-1">Okolí neví, jak s&#160;ní jednat: každý se snaží jí radit a&#160;nějak osobně se zasloužit, aby ten trapas zmizel. Že se současně kamarádí s&#160;jejím manželem a&#160;tou jeho starou italskou jalovicí&#160;– no bóže! Tak jí v&#160;duchu nadává, a&#160;co? Nahlas říká: nevím. Pořád od ní někdo něco chce a&#160;ona s&#160;mdlým úsměvem mechanicky opakuje: nevím. Lituji, nevím. Prostě nic neví. Co se děje dneska, co bude zejtra, kdo je a&#160;proč tu je a&#160;co dál a&#160;jak; na nic se jí neptejte&#160;– Evě dá dneska práci trefit se nohou do podlahy… Kde má brejle, sakra, pětadvacet let&#160;– vlezte jí všichni na hrb!</p>
			<p class="MLP_text ParaOverride-1">Eva vypadá velmi neupraveně, zmateně a&#160;znaveně; právě referuje šéfovi z&#160;papírů o&#160;své misi po knihovnách.</p>
			<p class="MLP_text ParaOverride-1">„To setkání bylo fajn, tady je zpráva, studenti si dělali všechno sami: byly jsme s&#160;Pavlou taky v&#160;místní knihovně.“ </p>
			<p class="MLP_text ParaOverride-1">Kolega má potřebu projevit pochopení:</p>
			<p class="MLP_text ParaOverride-1">„A&#160;jak je?“</p>
			<p class="MLP_text ParaOverride-1">„Dík, dobrý“</p>
			<p class="MLP_text ParaOverride-1">„A&#160;co dcera, jak to snáší?“</p>
			<p class="MLP_text ParaOverride-1">Eva na něj s&#160;úžasem pohlédne:</p>
			<p class="MLP_text ParaOverride-1">„Má dcera je plnoletá; má dceru&#160;– táhne jí na třicet…“</p>
			<p class="MLP_text ParaOverride-1">„Jo? A&#160;už se vdala?“</p>
			<p class="MLP_text ParaOverride-1">„Nikoli, má dcera je stále svobodnou matkou, jestli myslíš tohle&#160;– u&#160;vás doma, předpokládám, je všechno v&#160;pořádku?“</p>
			<p class="MLP_text ParaOverride-1">Kamarád nepochopil narážku a&#160;nadechl se k&#160;bodrému komentáři:</p>
			<p class="MLP_text ParaOverride-1">„Jojo, dobrý&#160;– to rodinný zázemí je holt důležitý&#160;– to víš&#160;– v&#160;tomhle je ta moje ženská dobrá, skvělá, jako pro rodinu, myslim, taky drží holky zkrátka, aby do něčeho nevlítly…“</p>
			<p class="MLP_text ParaOverride-1">„Jako ta moje…“</p>
			<p class="MLP_text ParaOverride-1">„Jo&#160;– teda, ne, aby sis nemyslela&#160;– ale moje holky studujou, rozumíš&#160;– a&#160;sou fakt dobrý, mám z&#160;nich radost…“</p>
			<p class="MLP_text ParaOverride-1">„Gratuluju…“</p>
			<p class="MLP_text ParaOverride-1">„Hele, každej chlap musí někdy ulítnout&#160;– to si nevybereš…“</p>
			<p class="MLP_text ParaOverride-1">Eva chabě přivírá oči a&#160;čeká, až to přejde.</p>
			<p class="MLP_text ParaOverride-1">„To by ani nebyl chlap, rozumíš&#160;– víš, jak to myslim…!“</p>
			<p class="MLP_text ParaOverride-1">Eva ví, jak to myslí: správnej chlap se v&#160;pátek ožere a&#160;má nějakou milenku, aby si měl s&#160;kamarádama o&#160;čem pokecat v&#160;hospodě.</p>
			<p class="MLP_text ParaOverride-1">„Hele, taky jsem blbnul, viď, ale Jaruš je v&#160;tomhle fakt skvělá…“</p>
			<p class="MLP_text ParaOverride-1">Eva má sklopenou hlavu. Je jí trochu mdlo a&#160;ráno zvracela&#160;– ale není to to, co myslíte. To by bylo neposkvrněné početí. Kamarád pokračuje a&#160;je k&#160;nezastavení. „…&#160;Hele, vono ho to přejde, von se vydovádí a&#160;pak se uklidní&#160;– no nic&#160;– já jen&#160;– že s&#160;tebou fakt cejtim…“</p>
			<p class="MLP_text ParaOverride-1">„Já vidim, Pepino: A&#160;pořád nevim, co seš? Kamarád? Nebo chuj sabáčij?“</p>
			<p class="MLP_text ParaOverride-1">Kolegyně ruštinářka, co nic neví, protože je tu nová, spěchá na pomoc:</p>
			<p class="MLP_text ParaOverride-1">„Psí vocas, pane docente, to je rusky!“</p>
			<p class="MLP_text ParaOverride-1">Eva na kolegyni vděčně pohlédne: to je na celé situaci snad nejhorší; vidět, jak ti to někteří nejbližší přejou…</p>
			<p class="MLP_text ParaOverride-1">Kolegyně je trochu zmatená z&#160;toho přátelského pohledu a&#160;skoro se zapýří:</p>
			<p class="MLP_text ParaOverride-1">„Já nevim, já jsem tady nová.“</p>
		</div>
</body>
</html>