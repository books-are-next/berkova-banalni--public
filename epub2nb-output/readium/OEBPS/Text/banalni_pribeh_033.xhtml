<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-29" xml:lang="cs-CZ">
		<div class="_idGenObjectStyleOverride-1">
			<p id="_idParaDest-28" class="MLP_uroven2_kapitola ParaOverride-1">28</p>
			<p class="MLP_text_bez1radku ParaOverride-1">Eva je zase v&#160;kavárně. Po dlouhé době&#160;– z&#160;nostalgie. Jako by mapovala prostor, kudy s&#160;Borisem procházela; jako by se magickou rekonstrukcí snažila znovu s&#160;ním navázat spojení…</p>
			<p class="MLP_text ParaOverride-1">Sedí u&#160;čaje a&#160;dívá se na ukrajinské kopáče, slzy na krajíčku. Otevřenými dveřmi restaurace je slyšet chraplavý řehot opilé stařenky od výčepu&#160;– pár hostů se tím směrem ohlédne&#160;– číšník dveře hned zavře, ale Eva se dál dívá tím směrem: stařenka je tam se svou cikánskou kamarádkou. Eva má v&#160;paměti to první setkání: kdy se k&#160;ní stařenka vrhla jako ke kořisti a&#160;hájila své právo na kafe se šlehačkou. Evina shovívavá tolerance tehdy nebyla víc než slušivou humanitní kytkou za kloboukem: čímsi, co je v&#160;módě letošního jara, co se nosí. Teď se cítí s&#160;bufetovou babkou spřízněna víc než kdy předtím. Vcítěním. Soucítěním s&#160;člověkem, který se vší silou drží jen trošku nad hladinou…</p>
			<p class="MLP_text ParaOverride-1">„Pane vrchní&#160;– můžu si to přenést vedle?“ ptá se Eva, aby nebyla obviněna z&#160;útěku bez placení.</p>
			<p class="MLP_text ParaOverride-1">„Budete plakat.“</p>
			<p class="MLP_text ParaOverride-1">Eva sebou trhne a&#160;nechápavě vzhlédne: to byl zase přeslech?</p>
			<p class="MLP_text ParaOverride-1">„Budete platit&#160;– ten čaj;&#160;– tam je jiná kasa…“</p>
			<p class="MLP_text ParaOverride-1">Něco se děje: co byla s&#160;Borisem, tohle se jí nestalo.</p>
			<p class="MLP_text ParaOverride-1">Překotně přitaká, velmi překotně: úměrně své skomíravé platební schopnosti&#160;– zaplatí čaj a&#160;přesouvá se k&#160;výčepu: štamgasti, bufetové krásky, stařenka s&#160;cikánkou Margitou; Eva si jde stoupnout k&#160;nim a&#160;položí si čaj vedle.</p>
			<p class="MLP_text ParaOverride-1">„Dobrý den&#160;– můžu k&#160;vám?&#160;– máte tady veselo…“</p>
			<p class="MLP_text ParaOverride-1">Obě ženy jí samozřejmě udělají místo a&#160;Eva, vědoma si svého vpádu, jímž přerušila zábavu, se pokusí zavtipkovat:</p>
			<p class="MLP_text ParaOverride-1">„Jdu se ohřát k&#160;vašemu ohni…“</p>
			<p class="MLP_text ParaOverride-1">Tělnatá cikánka Margita se na ni zadívá nejdřív s&#160;odstupem, pak s&#160;pochopením:</p>
			<p class="MLP_text ParaOverride-1">„Mate trapeni&#160;– oči červeny&#160;– v&#160;tom bude chlap nejaky&#160;– ukažtě ruku…“</p>
			<p class="MLP_text ParaOverride-1">Stařenka se přiopile chechtá, Eva rezignovaně nastavuje dlaň.</p>
			<p class="MLP_text ParaOverride-1">Margita chvíli studuje ruku, pak ji zavře a&#160;prohlásí: „On vas milúje a&#160;všecko sa záse urovná.“</p>
			<p class="MLP_text ParaOverride-1">To je věta, za kterou by nikdo nedal ani pětník&#160;– ale tonoucí Eva se jí chabě chytá:</p>
			<p class="MLP_text ParaOverride-1">„Jo?&#160;– ale on odešel.“</p>
			<p class="MLP_text ParaOverride-1">„Ale zase sa vrátí&#160;– musite ho hladať!“</p>
			<p class="MLP_text ParaOverride-1">Eva podle svých omezených schopností zbystří. Stařenka se naopak rozchechtá:</p>
			<p class="MLP_text ParaOverride-1">„Vyprdněte se na něj&#160;– chlapi sou potvory!“</p>
			<p class="MLP_text ParaOverride-1">Margita pozvedne hlas, jenž nezná námitek, a&#160;promluví jako starozákonní prorok:</p>
			<p class="MLP_text ParaOverride-1">„Ty bys němohla miť cigana, bo cigaň by ťa zabil! Ty nechceš rozumět, že každý chlap má svoju hrdost&#160;– a&#160;jestli na něho budeš jako na psa, bude on na tebe jako pes!“</p>
			<p class="MLP_text ParaOverride-1">Obrátí se k&#160;Evě: „On by za tebe dýchal&#160;– ale musíš mu ukázat, že ti na něm záleží! Musiš ho hladať! Musiš ty za nim, sam sa nevrati!“</p>
			<p class="MLP_text ParaOverride-1">Eva poslouchá velmi pokorně a&#160;schlíple, stařenka vedle povykuje:</p>
			<p class="MLP_text ParaOverride-1">„Vyprdni se na něj! Chlap ti všecko sebere!“</p>
			<p class="MLP_text ParaOverride-1">Eva se ale už třepetá na třpytce:</p>
			<p class="MLP_text ParaOverride-1">„A&#160;kde ho mám hledat?“</p>
			<p class="MLP_text ParaOverride-1">„Mňa sa nepýtaj, svojej duši sa opýtaj! Něumiš sa opýtať? Daj panaka…!“</p>
			<p class="MLP_text ParaOverride-1">Tím je Margitina seance u&#160;konce&#160;– Margita dostává panáka a&#160;ponechává Evu jejímu zmatku: ptát se duše? Ale jak?</p>
			<p class="MLP_text ParaOverride-1">Eva odchází, jde ven&#160;– někam&#160;– domů? Třeba. A&#160;monotónně drmolí: „Ptát se duše&#160;– duše se ptát&#160;– ptám se duše: duše, co mám dělat?“</p>
		</div>
</body>
</html>