<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-15" xml:lang="cs-CZ">
		<div class="_idGenObjectStyleOverride-1">
			<p id="_idParaDest-14" class="MLP_uroven2_kapitola ParaOverride-1">14</p>
			<p class="MLP_text_bez1radku ParaOverride-1">Eva se rozhoduje, že to tak nenechá&#160;– že aspoň zkontroluje, jak to s&#160;těmi papíry je&#160;– aby se trochu revanšovala za Borisovo pochopení a&#160;podporu a&#160;vůbec. Aby narovnala křivý obraz své země. Aby&#160;– prostě&#160;– tohle se přece nedělá!</p>
			<p class="MLP_text ParaOverride-1">Vydala se tedy s&#160;Borisem k&#160;jeho chlebodárcům. Byt slušně situo­ván, nikoli malý&#160;– ale neuvěřitelný brloh. Zastavěn harampádím z&#160;bazarů: povadlé masivní sedací soupravy, skříně, police, „stěny“&#160;– a&#160;všude všechno: hadry, jak je kdo pohodil, špinavé nádobí od něčeho, co kdo právě snědl; špína na oknech, na podlaze, na nábytku, na různých přehozech s&#160;absurdními vzory&#160;– a&#160;na stole uprostřed místnosti krom nádobí a&#160;mísy s&#160;tabákem i&#160;veliká televize. Metráková matka za stolem je zhruba Evina věku, možná mladší, špinavá, při­ožralá, rozcuchaná, plní dutinky tabákem. Jedno z&#160;asi pěti přítomných dětí jde otevřít&#160;– Eva s&#160;Borisem se zastaví mezi dveřmi.</p>
			<p class="MLP_text ParaOverride-1">Matka Mafie ztěžka vzhlédne: tedy musí otočit hlavou na masitém krku úplně sama a&#160;bez cizí pomoci. Je z&#160;toho celá unavená.</p>
			<p class="MLP_text ParaOverride-1">„Co je?“</p>
			<p class="MLP_text ParaOverride-1">„Dobrý den, promiňte, že obtěžujeme, mohli bychom s&#160;vámi mluvit?“</p>
			<p class="MLP_text ParaOverride-1">„Á,&#160;Borja! No to sou k&#160;nám hosti!“ Matka v&#160;upřímném úsměvu obnažila zuby se skvrnami kazů a&#160;zubního kamene. „Co chcete?“ ptá se komisně Evy, aby bylo jasno, s&#160;kým se Matka kamarádí a&#160;s&#160;kým ne.</p>
			<p class="MLP_text ParaOverride-1">„Můžeme dál?“ ptá se Eva, která s&#160;údivem bere na vědomí, že se Boris s&#160;babicí snaží vyjít v&#160;dobrém; ačkoli&#160;– jste-li tu cizí a&#160;má-li někdo u&#160;sebe vaše papíry…</p>
			<p class="MLP_text ParaOverride-1">„No prosim,“ praví Matka Evě téměř s&#160;odporem&#160;– a&#160;k&#160;Borisovi se obrací jako k&#160;důvěrnému známému: „Kdo to je?“ významné zamrkání: „To je tvoje kamarádka?“</p>
			<p class="MLP_text ParaOverride-1">Eva nasadí podobně komisní tón: „Jsem doktorka Štanglová; vy zaměstnáváte Borise?“</p>
			<p class="MLP_text ParaOverride-1">„Já ne&#160;– můj muž.“</p>
			<p class="MLP_text ParaOverride-1">„A&#160;můžu s&#160;ním mluvit?“</p>
			<p class="MLP_text ParaOverride-1">„Neni doma.“</p>
			<p class="MLP_text ParaOverride-1">„A&#160;můžeme na něj počkat&#160;– nebo mi budete ochotna říct, kde bych ho našla?“</p>
			<p class="MLP_text ParaOverride-1">První přestřelka dopadla nerozhodně: žádná z&#160;bojovnic neutekla s&#160;pláčem, žádná neomdlela ani nezaujala polohu submise vleže na zádech s&#160;přátelsky vyceněnými zuby. A&#160;oběma je jasné, že tudy cesta nevede.</p>
			<p class="MLP_text ParaOverride-1">Matka&#160;– neboť rodit děti je její jediná kvalifikace&#160;– se obrací pro tlumočení k&#160;Borisovi:</p>
			<p class="MLP_text ParaOverride-1">„Hele, vo co jí de?“</p>
			<p class="MLP_text ParaOverride-1">Boris chce udělat smířlivé gesto, jako že to všechno je nedorozumění, pouze nešikovný začátek dvou vzájemně se respektujících veličin, které se jistě brzy spřátelí. S&#160;úsměvem rozpřahuje náruč, aby objal celý svět k&#160;mírovému jednání, ale Matka na tohle nemá čas.</p>
			<p class="MLP_text ParaOverride-1">„Jak mám vědět, že nejste policajtka?“</p>
			<p class="MLP_text ParaOverride-1">„A&#160;jak já mám vědět, že nejste podvodnice?“</p>
			<p class="MLP_text ParaOverride-1">„Helejte se, milostivá!!“ Matka zakládá ruce v&#160;bok a&#160;nechává vyznít do ticha, co všechno by se mohlo stát, kdyby ona k&#160;tomu dala svolení. Boris už má strach, že jeho křehká situace tenhle střet nevydrží.</p>
			<p class="MLP_text ParaOverride-1">„Nije nije! Ona tolko chatěla vidět moji papiry!“</p>
			<p class="MLP_text ParaOverride-1">„A&#160;co je jí do toho?“</p>
			<p class="MLP_text ParaOverride-1">Pak ji ztěžka, jako kus hovězího na dlaždice, napadne myšlenka: že by jako mohla Borise pronajmout. Přeskládá faldy na obličeji, vycení kropenaté zuby a&#160;řekne vlezle:</p>
			<p class="MLP_text ParaOverride-1">„Nebo&#160;– jestli Boriska na něco potřebujete? Práci na baráku nebo tak&#160;– se domluvíme&#160;– sme lidi&#160;– nechcete kafe? Davídku, miláčku, udělej nám kafíčka, jo? Pusu! Seš zlato!“</p>
			<p class="MLP_text ParaOverride-1">Zanedbaný špinavý hubený výrostek, zhulený trávou, seděl zatím netečně v&#160;rohu se sluchátky na uších, zvedá se a&#160;šourá se rozklepaně kamsi dělat kafe&#160;– matka zatím pokračuje v&#160;nacpávání cigaret a&#160;rozděluje je na hromádky:</p>
			<p class="MLP_text ParaOverride-1">„Von Borja je šikovnej&#160;– všechno umí&#160;– a&#160;dříč!! Já eště neviděla takovýho dříče!</p>
			<p class="MLP_text ParaOverride-1">Ták, tady máte cigára, děťátka moje: pro mámu, pro tátu, pro chlapečka, pro holčičku; posaďte se!“</p>
			<p class="MLP_text ParaOverride-1">Eva se ale bůhvíproč nechce sbližovat: „Nene, díky&#160;– já se jen chtěla podívat na ty papíry&#160;– pracovní povolení a&#160;tak…“</p>
			<p class="MLP_text ParaOverride-1">Matčin úsměv zmrzne.</p>
			<p class="MLP_text ParaOverride-1">„S&#160;tim je všecko v&#160;pořádku.“</p>
			<p class="MLP_text ParaOverride-1">„No a&#160;můžu se na to podívat?“</p>
			<p class="MLP_text ParaOverride-1">„Nemám to tady. Má to manžel. Ten tu není. Nevim, kdy přijde. Přijďte jindy. Davídku! miláčku, to kafe nedělej&#160;– voni už dou&#160;– Simonko, dušičko moje, pomoz mi vstát!“</p>
			<p class="MLP_text ParaOverride-1">Dcera, evidentní prostitutka, se zvedne odkudsi z&#160;rohu, kde civěla na televizi, a&#160;pomáhá matce vstát. Drze si Evu prohlíží, okázale, aby ji poznala, až se potkají samy&#160;– nebo aby dala najevo: já vim, co si myslíš, ale je mi to úplně fuk!&#160;– nebo něco v&#160;tom smyslu.</p>
			<p class="MLP_text ParaOverride-1">Davídek se malátně přišourá a&#160;chce si sednout zpět ke sluchátkům.</p>
			<p class="MLP_text ParaOverride-1">„Svět je zlej, někomu dá pánbůh všechno, někomu nic&#160;– a&#160;eště vo to se musí rozdělit&#160;– pomozte mamince svojí do postele&#160;– ták&#160;– díky, Davídku, miláčku, skoč mamince pro vínko!“</p>
			<p class="MLP_text ParaOverride-1">Davídek se ušklíbne, jako že by to chtělo prachy a&#160;tuhle situaci už zná.</p>
			<p class="MLP_text ParaOverride-1">„No, peníze ti nedám&#160;– musej bejt v&#160;tom hrnečku nahoře, jestli mi je táta nevzal.“ Davídek mechanicky sáhne do hrnečku, kde stejně ví, že nic není, i&#160;matka ví, že tam nic není, ale pro diváky v&#160;zadních řadách matce ukazuje dlaň, že tam nic není, a&#160;doprovází to slovy. „Nic tam není!“</p>
			<p class="MLP_text ParaOverride-1">To Matku strašně překvapí a&#160;zděsí až skoro k&#160;záchvatu:</p>
			<p class="MLP_text ParaOverride-1">„Jěžišmarjá, ale jak to?? Dyť tam bylo šest set korun! Sama jsem je tam dávala! Co já si počnu&#160;– a&#160;voni mě zrovna tak vzaly záda&#160;– co já budu dělat?“ To je ovšem otázka, která si žádá dramatickou pauzu. Nikdo nic.</p>
			<p class="MLP_text ParaOverride-1">„Nemáte dvacku? Nebo radši padesát? Já vám to hned pošlu, jak dostanu důchod, já jsem invalidní na záda, rozumíte…!“</p>
			<p class="MLP_text ParaOverride-1">Eva ví svoje, svým způsobem obdivuje výrazovou pružnost téhle stařeny svého věku; jak obratně přehazuje výhybku z&#160;koketky na císařovnu a&#160;z&#160;ní na chudou pradlenu, co má svou lidskou hrdost&#160;– lahvici čehokoli k&#160;chlastu. Dá jí za to všechno padesátku a&#160;kouká vypadnout.</p>
			<p class="MLP_text ParaOverride-1">„Díky, moc dík&#160;– hned to pošlu&#160;– přiďte jindy!“</p>
			<p class="MLP_text ParaOverride-1">Eva se obrací k&#160;odchodu a&#160;je jí z&#160;toho všeho zle&#160;– Boris jí nabízí rámě s&#160;úsměvem, který říká: Joj, však jsou i&#160;jiné dimenze, profesorko… a&#160;šeptá polohlasem:</p>
			<p class="MLP_text ParaOverride-1">„Profesor! Ulibajtěs!“</p>
			<p class="MLP_text ParaOverride-1">Eva se chabě usměje.</p>
			<p class="MLP_text ParaOverride-1">„Nu! Vot tak!“</p>
		</div>
</body>
</html>