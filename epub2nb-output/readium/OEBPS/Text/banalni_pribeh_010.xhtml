<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-6" xml:lang="cs-CZ">
		<div class="_idGenObjectStyleOverride-1">
			<p id="_idParaDest-5" class="MLP_uroven2_kapitola ParaOverride-1">5</p>
			<p class="MLP_text_bez1radku ParaOverride-1">Eva se právě vrátila domů: je to velmi elegantní, atypický byt architekta: sklo, chrom, prostor, prosklené dveře do koupelny. Eva odkládá zavazadla, rozhlíží se a&#160;vzápětí někdo zvoní: matka. Ach bože, zrušte ty matky! Smršť otázek, ustaraná zvědavost, je to láska, samozřejmě, ale teď se to nehodí&#160;– nehodí&#160;– nehodí!</p>
			<p class="MLP_text ParaOverride-1">Stará Eva s&#160;mladou duší se po jízdě s&#160;Pavlou cítí zle a&#160;potřebuje být sama. Ne tak maminka. Má toho tolik na srdci&#160;– tolik je toho kolem špatného, divného, podezřelého a&#160;v&#160;nepořádku, že na to přece musí upozornit, ne?</p>
			<p class="MLP_text ParaOverride-1">Eva to bere na vědomí a&#160;snaží se opatrným, mdlým uhýbáním na bezpečnou mělčinu formalit minout zrádné hlubiny názorového střetu a&#160;uhájit vlastní křehkou rovnováhu… Moc se to nevede. Navíc během pár minut několikrát za sebou zazvoní telefon, a&#160;když to Eva zvedne, někdo to položí; to na náladě nepřidá.</p>
			<p class="MLP_text ParaOverride-1">Matka překotně drmolí:</p>
			<p class="MLP_text ParaOverride-1">„No konečně, aspoň že žiješ, už jsem se bála&#160;– já tu zvonila kolikrát…“</p>
			<p class="MLP_text ParaOverride-1">„Mami, teď jsem přijela!“</p>
			<p class="MLP_text ParaOverride-1">Zazvoní telefon, Eva to zvedne, někdo to položí.</p>
			<p class="MLP_text ParaOverride-1">„Tady celej tejden nikdo nebyl, žejo? A&#160;kdepak je Jaromír?“</p>
			<p class="MLP_text ParaOverride-1">Eva byla pět dní pryč&#160;– obhlíží nezalité kytky, nevybranou poštu&#160;– opravdu by potřebovala být chvilku sama; zazvoní telefon, někdo to položí.</p>
			<p class="MLP_text ParaOverride-1">„Kdo to byl?“</p>
			<p class="MLP_text ParaOverride-1">„Nevim, nějakej omyl.“</p>
			<p class="MLP_text ParaOverride-1">„To bude nějaká ženská, dej na mě. Tak von tu, koukám, celej tejden nebyl, Jaromír&#160;– kdepak asi spal? Když tu nebyl?“</p>
			<p class="MLP_text ParaOverride-1">Opět telefon, Eva už je naštvaná.</p>
			<p class="MLP_text ParaOverride-1">„Haló!!! Máte špatný číslo!“ práskne sluchátkem. „Mami: už jsme oba dospělí!“</p>
			<p class="MLP_text ParaOverride-1">„Dospělí&#160;– nojo&#160;– a&#160;kde teda spal ten tvůj dospělej? Já ti to řikala pořád: ani mu neuvaříš&#160;– a&#160;von pak nespí doma!“</p>
			<p class="MLP_text ParaOverride-1">„Mami, nech mě žít!“</p>
			<p class="MLP_text ParaOverride-1">„To už nesmim ani nic říct?&#160;– a&#160;tady, koukám, máte lešení&#160;– to ti sem vleze kdejakej zloděj&#160;– těch tu je!“</p>
			<p class="MLP_text ParaOverride-1">„Kafe nebo čaj?“</p>
			<p class="MLP_text ParaOverride-1">Kolem domu je lešení. Pravda. Může sem opravdu někdo vlézt, pravda. Jenže, probůh, matka nikdy nemá pohár poloplný&#160;– vždycky jen poloprázdný! Kdyby Evě někdy náhodou bylo nějak moc dobře, pozve matku; ona už ji upozorní, v&#160;čem je chyba. Ona je vidí. Ona nevidí nic jiného než chyby&#160;– a&#160;říká tomu pravda.</p>
			<p class="MLP_text ParaOverride-1">„Hele, a&#160;tamhle zrovna stojí nějakej chlap&#160;– a&#160;kouká sem! No hele!“</p>
			<p class="MLP_text ParaOverride-1">Na lešení za oknem opravdu stojí nějaký gastarbajtr s&#160;kýblem. No a&#160;co.</p>
			<p class="MLP_text ParaOverride-1">„To je takzvanej fasádník, mami, ti dělávaj na lešení.“</p>
			<p class="MLP_text ParaOverride-1">Fasádník plaše zaťuká na pootevřené okno. Matka vykřikne nelíčenou hrůzou. Eva po chvilce z&#160;jeho gestikulace pochopí zdvořilou prosbu: jde k&#160;oknu a&#160;pustí ho do koupelny pro vodu.</p>
			<p class="MLP_text ParaOverride-1">„Jéžiš&#160;– a&#160;voknos měla celou tu dobu votevřený! Celej tejden! Aby tak na tebe v&#160;noci někdo vlez!“</p>
			<p class="MLP_text ParaOverride-1">Eva se hořce pousměje tomu dvojsmyslu, ale matka je nespokojená a&#160;dívá se ke koupelně.</p>
			<p class="MLP_text ParaOverride-1">„A&#160;to ho tam necháš? Samotnýho? Cikána?“</p>
			<p class="MLP_text ParaOverride-1">Matka už vidí cizího fasádníka, jak krade kohoutky v&#160;koupelně, nebo aspoň bere mýdlo a&#160;ručníky a&#160;strká si to do montérek. Unavená Eva v&#160;duchu vidí, co matka v&#160;duchu vidí, a&#160;tak se snaží převést řeč.</p>
			<p class="MLP_text ParaOverride-1">„A&#160;co jinak? Jak se máte?“</p>
			<p class="MLP_text ParaOverride-1">„Ale prosim tě, jak my se můžem mít&#160;– mně se zas ozejvá žlučník, táta je protivnej jak činže&#160;– to si nevybereš.“</p>
			<p class="MLP_text ParaOverride-1">Eva to nevydrží, aby si nešťouchla: „No ale vaříš mu a&#160;spí doma.“</p>
			<p class="MLP_text ParaOverride-1">„No&#160;– to se mám! Poslouchat to jeho chrápání, jak sebou mlátí, to sou rozkoše!“</p>
			<p class="MLP_text ParaOverride-1">Fasádník s&#160;kýblem se zdvořile poroučí&#160;– je to Boris. Týž Boris, který v&#160;začátku našeho příběhu našel třetí cestu, aby se uklidil k&#160;nám. Zdvořile děkuje a&#160;má se k&#160;odchodu opět přes okno, přičemž se snaží všeslovansky poděkovat:</p>
			<p class="MLP_text ParaOverride-1">„Dik moc-krat&#160;– ja dněska jiščo raz, jésli vazmožno.“</p>
			<p class="MLP_text ParaOverride-1">Eva kývne a&#160;přivírá okno. Matka spráskne ruce a&#160;zděšeně se křižuje.</p>
			<p class="MLP_text ParaOverride-1">„Jéžiš, a&#160;eště Rusák!“</p>
			<p class="MLP_text ParaOverride-1">„Ale jste spolu šťastni, s&#160;tátou, ne? Baví vás to spolu&#160;– jste na sebe hodní&#160;– nehádáte se.“</p>
			<p class="MLP_text ParaOverride-1">„Ale prd! Mám akorát štěstí, že to není horší&#160;– to je celý mý štěstí.“</p>
			<p class="MLP_text ParaOverride-1">„Hlavně že mi radíš.“</p>
			<p class="MLP_text ParaOverride-1">„Ty zas moc přemejšlíš, to máš po něm! Ten taky furt přemejšlí, div si bouli nevymyslí, myslitel…“</p>
			<p class="MLP_text ParaOverride-1">Eva v&#160;přestřelce nepokračuje: vidí matku, unavenou, zrazenou jako všechny Popelky, které uvízly v&#160;omylu, že nemají právo myslet samy na sebe&#160;– ale že k&#160;nim štěstí přijde skrze muže. Celý život se hádali. Neměli sílu se rozejít. Teď jsou spolu srostlí a&#160;lezou si na nervy, že jednomu na druhém vadí, i&#160;jak si míchá kafe…</p>
			<p class="MLP_text ParaOverride-1">Zvoní telefon, Eva to bere.</p>
			<p class="MLP_text ParaOverride-1">„Hele, to mu volá nějaká ženská, dej na mě!“</p>
			<p class="MLP_text ParaOverride-1">„Ahoj, tati!“ Eva změní tón, když slyší otce.</p>
			<p class="MLP_text ParaOverride-1">„Jestli je to von, tak tu nejsem!“</p>
			<p class="MLP_text ParaOverride-1">„Ano?&#160;– jasně, tati, hned ti ji dám!“</p>
			<p class="MLP_text ParaOverride-1">Matka zlostně gestikuluje a&#160;jako nechce telefon vzít. Trucuje. Celý život ji jen trápil a&#160;teď aby mu ona šla jen tak k&#160;telefonu, ne? Zrovna když on si zavolá&#160;– mýrnyxdýrnyx&#160;– to tak!</p>
			<p class="MLP_text ParaOverride-1">Eva, opřená o&#160;futro, pobaveně sleduje bouřlivý telefonát matky: je to dramatická studie o&#160;vině a&#160;trestu a&#160;velkém přemlouvání. Eva nespustí z&#160;matky oči; matka možná ví, že se na ni Eva dívá, ale Eva určitě neví, že se na ni dívá Boris z&#160;lešení. Dívá se na ni soustředěně a&#160;zamyšleně, jako by ji hypnotizoval.</p>
			<p class="MLP_text ParaOverride-1">Matka zavěsila a&#160;chystá se domů, Eva ji doprovází ke dveřím; matka odešla.</p>
			<p class="MLP_text ParaOverride-1">Kolem Borise, který Evu zvenčí sleduje oknem, jde po lešení jeho kolega a&#160;plácne ho do zad, že Boris málem propadl dovnitř</p>
			<p class="MLP_text ParaOverride-1">„Durak! Balvan! Tícho! Uže prijechala!“ Věc je vážná: legrace stranou.</p>
			<p class="MLP_text ParaOverride-1">Eva bloumá bytem: výrazný zlom v&#160;chování od žoviálního k&#160;bez­radnosti; je skleslá. Poprvé starostlivě obhlíží známky manželovy nepřítomnosti. S&#160;nechutí bere na vědomí vyhnilou ledničku&#160;– práskne dvířky&#160;– je jasné, že tu týden nikdo nebyl… Maminka měla pravdu, jasně, ale k&#160;čemu to: teď to už teda vědí tři: on, ona a&#160;matka. A&#160;ten&#160;– ta&#160;– co byla ten týden s&#160;ním. Fajn. Mění se tím něco?</p>
			<p class="MLP_text ParaOverride-1">Eva se pomalu, velmi pomalu, jako proti proudu všech svých sil, nutí k&#160;veselosti. Volá dceři:</p>
			<p class="MLP_text ParaOverride-1">„No ahoj, holčičky, tak jak se máte?&#160;– teď jsem přijela…“ Odhodlává se k&#160;dotazu: „Náhodou táta u&#160;vás nebyl? Nene, nic se neděje&#160;– já jen&#160;– ani ty křidýlka si nevzal&#160;– rozumíš&#160;– tak jsem myslela&#160;– jestli se třeba něco nestalo…“</p>
			<p class="MLP_text ParaOverride-1">Ne, nic se nestalo, samozřejmě: nic z&#160;toho, co by si přála, co by nějak odklonilo to nevyhnutelné vědomí, že je to tu: čeho se bála, co předpovídala, o&#160;čem hrdě tvrdila, že je na to dávno připravená…</p>
			<p class="MLP_text ParaOverride-1">„Byla jsem si užít v&#160;sekáči&#160;– nechceš se kouknout?“ Dcera nejspíš musí končit&#160;– nebo se s&#160;ní teď prostě nechce bavit&#160;– uhýbá. Slyšíš svůj hlas?&#160;– sama křeč. Otravuješ. Otravuješ svou dceru stejně jako tebe kdysi tvá matka.</p>
			<p class="MLP_text ParaOverride-1">„Jasně, jasně, nebudu tě zdržovat&#160;– já jen&#160;– (Nech toho, slyšíš? Neotravuj, rozluč se a&#160;zavěs!)&#160;… že jsme měli jít zítra do divadla, rozumíš&#160;– tak jen&#160;– kdyby se táta ozval&#160;– že už jsem tady&#160;– (Zdržuješ ji, má něco jiného na práci!) jasně, už končim&#160;– pusu! Maličký na prdýlku taky, pápá!“</p>
			<p class="MLP_text ParaOverride-1">Evě je moc smutno; stydí se před dcerou, že tak neohrabaně kamufluje své zoufalství, ale nemůže si pomoct: protože&#160;– uznejte&#160;– co kdyby…? Co kdyby to náhodou byl prostě omyl? Třeba to tak není&#160;– všechno to můžou být jen její chiméry. Třeba si to všechno jenom namlouvá… třeba…</p>
			<p class="MLP_text ParaOverride-1">Eva pomalu, velmi pomalu pokládá telefon. To je všechno. Obvolávat známé? Neškrab si to.</p>
			<p class="MLP_text ParaOverride-1">Eva udělá malátně několik nesmyslných úkonů, a&#160;pak si zas sedne.</p>
			<p class="MLP_text ParaOverride-1">Boris pořád stojí na lešení. Bude zřejmě Evu střežit celou noc…</p>
		</div>
</body>
</html>