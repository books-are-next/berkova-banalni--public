<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-23" xml:lang="cs-CZ">
		<div class="_idGenObjectStyleOverride-1">
			<p id="_idParaDest-22" class="MLP_uroven2_kapitola ParaOverride-1">22</p>
			<p class="MLP_text_bez1radku ParaOverride-1">Eva, daňový poplatník s&#160;problémy nad hladinou, poprvé vstoupila do absolutního jinde: do paralelního světa chudoby, pololegality a&#160;nekonečných potíží; jejími protihráči teď na dlouho budou policie a&#160;úřady. Vrací se ze své první mise zmožená&#160;– a&#160;ve dveřích zůstává paf: byt je uklizený a&#160;nově vyzdobený: kolem oken a&#160;dveří gestuálně, s&#160;živelnou chutí vyvedeny rostlinné ruské národní motivy; ve spodní části oken nalepeny umně prostřihané noviny místo záclon; interiér se velmi liší od reklamního modelu, jemuž se podobal její předcházející byt; tenhle prostor svou snaživou chudobou stále víc odpovídá nové sociální situaci: bezmocnému úsilí. Eva neví, jestli se má smát, nebo brečet: klesne na židli. Boris jí jde vstříc, odebírá tašky, pomáhá z&#160;bot a&#160;jako dítě se těší na ocenění svého výkonu:</p>
			<p class="MLP_text ParaOverride-1">„Nu?“</p>
			<p class="MLP_text ParaOverride-1">„No&#160;– pěkný…“</p>
			<p class="MLP_text ParaOverride-1">„Navěrno? Oprávdu? Tibě nravitsa? Libi?“</p>
			<p class="MLP_text ParaOverride-1">Eva se snaží sdílet jeho radost, ale její přitakání zní nepřesvědčivě.</p>
			<p class="MLP_text ParaOverride-1">„Ja chaču, štoby tibě nravilos&#160;– aby ti vsjo libilo.“</p>
			<p class="MLP_text ParaOverride-1">„Jasně, hezký. Hele, není to jednoduchý, s&#160;těma papírama: musíš odjet. Abys tu moh bejt, musíš mít cizineckej pas. Abys měl pas, musíš mít trvalej pobyt. Abys měl trvalej pobyt, musíš mít stálý bydliště. Abys měl bydliště, musíš mít vízum. Abys měl vízum, musíš odjet, u&#160;vás znova zažádat a&#160;potom se vrátit.“</p>
			<p class="MLP_text ParaOverride-1">Boris velmi zvážněl: „Něvazmožno.“</p>
			<p class="MLP_text ParaOverride-1">„Jak něvazmožno?“</p>
			<p class="MLP_text ParaOverride-1">„Patamu, što mě ubijut.“</p>
			<p class="MLP_text ParaOverride-1">„Kdo?“</p>
			<p class="MLP_text ParaOverride-1">„Bandity. Ja proti banditom bojóval. Izvini, Jéva, ja očeň něchaču gavariť ab étom. Něchci mluvit.“</p>
			<p class="MLP_text ParaOverride-1">Pauza&#160;– oběma je trapně. Evina důvěra je podrobena velké zátěži: odevšad jako by k&#160;ní mluvily varovné hlasy o&#160;temné minulosti lidí, kteří se u&#160;nás pokoušejí o&#160;novou identitu. Boris to cítí stejně. Začíná zvolna vysvětlovat:</p>
			<p class="MLP_text ParaOverride-1">„Ja adnamu nogy palamal. Bandity adnamu vsjo zobrali, ponimaješ, vsjo: dom&#160;– gosudarstvo&#160;– hospodarstvo, vsjo! Pa zakonu, vsjo legalno, on něiměl vazmožnost zaščity&#160;– obrany; i&#160;on pašol ich prosiť&#160;– i&#160;oni jevo pačti– skóro ubili&#160;– i&#160;on patom prišol za mnoj i&#160;prosil. Borja, ty sportsmen, ty znaješ, kak… nu…“</p>
			<p class="MLP_text ParaOverride-1">„To přece není možný, někomu jen tak něco sebrat…“</p>
			<p class="MLP_text ParaOverride-1">„Mmm! Maleňkaja děvočka! Kaněšno vazmožno! Vsjo vazmožno: Tibě tože kvartiru sabrali&#160;– da ili nět? Bylo eto vazmožno?“</p>
			<p class="MLP_text ParaOverride-1">„Nojo, ale já jsem něco blbě podepsala.“</p>
			<p class="MLP_text ParaOverride-1">„On tože padpisal.“</p>
			<p class="MLP_text ParaOverride-1">„Ale já jsem myslela…“</p>
			<p class="MLP_text ParaOverride-1">„On tože dumal: Eto byli jivo kamaradi&#160;– padpisali jemu garanciju i&#160;on palučil děngy od banky&#160;– i&#160;rabotal, rabotal, vsja familija rabotala: maslo, syry&#160;– brynzu&#160;– i&#160;magazin&#160;– obchod&#160;– od něvo vsjo bral&#160;– no jemu neplatili: padaždi měsac, tri&#160;– u&#160;nas nět děněg sejčas i&#160;vsjo! U&#160;něvo něbyly děngy platit dolg&#160;– i&#160;přišlí pacany, chlapi&#160;– s&#160;policajtom: u&#160;nas bumaga&#160;– zděs&#160;– smotri&#160;– ty padpisal?&#160;– da&#160;– i&#160;sabrali vsjo&#160;– dom, gospodarstvo&#160;– vygnali jevo na ulicu&#160;– i&#160;vsju familiju!“</p>
			<p class="MLP_text ParaOverride-1">Eva opět stojí před skutečností, že vedle řádného, podle pravidel fungujícího světa, jsou i&#160;paralelní temné světy práva silnějšího; její vize spravedlnosti a&#160;stejných pravidel pro všechny dostala podobný kopanec, jako když se dozvěděla, že dárky pod stromeček nenosí Ježíšek…</p>
			<p class="MLP_text ParaOverride-1">„To je strašný…“</p>
			<p class="MLP_text ParaOverride-1">„Kaněšno strašno&#160;– eto byli oni, katorije kontrolirovali obchod, i&#160;jemu neplatili za brynzu! I&#160;kto jemu dal garanciju! Adna banda! Kamaradi! I&#160;kogda on prišol i&#160;plakal a&#160;prosil ich, oni jivo počti ubili! Nu&#160;– i&#160;ja pašol s&#160;nimi pořikať&#160;– i&#160;adnamu nogy palamal… I&#160;patom prišli policajty&#160;– i&#160;vsjo. Eto žizň. Eto život.“</p>
			<p class="MLP_text ParaOverride-1">„A? Přišli policajti&#160;– a&#160;co bylo dál?“</p>
			<p class="MLP_text ParaOverride-1">„Nu&#160;– oni sdělali&#160;– kak eto skazať…“</p>
			<p class="MLP_text ParaOverride-1">Eva čeká: tuší problém a&#160;nechce to odmávnout.</p>
			<p class="MLP_text ParaOverride-1">„Co udělali?“</p>
			<p class="MLP_text ParaOverride-1">„Ničevo něukrál, nikavo něubil!“</p>
			<p class="MLP_text ParaOverride-1">„Přišli policajti&#160;– a&#160;co udělali?“</p>
			<p class="MLP_text ParaOverride-1">„Nu&#160;– ja polučil tri goda…“</p>
			<p class="MLP_text ParaOverride-1">Teď je Eva opravdu dotčená:</p>
			<p class="MLP_text ParaOverride-1">„Takžes byl zavřenej! A&#160;pročs mi to neřek?? Když jsem se tě ptala? Dvakrát!“</p>
			<p class="MLP_text ParaOverride-1">„Izvini, děvočka…“</p>
			<p class="MLP_text ParaOverride-1">„Izvini, izvini…“ Eva je dost naštvaná: má v&#160;čerstvé paměti svůj pád do problémové vrstvy existence&#160;– cítí se velmi nepříjemně a&#160;očekává, že se s&#160;ní bude jednat otevřeně a&#160;fér.</p>
			<p class="MLP_text ParaOverride-1">Boris tuší, že jeho budoucnost je opět ohrožena, protože závisí jen na dobré vůli téhle ženy. Vysvětluje velmi neochotně.</p>
			<p class="MLP_text ParaOverride-1">„Ja&#160;– bajalsa&#160;– što ty mě brósiš na ulicu&#160;– mě výgadiš; a&#160;jésli něvýgadiš&#160;– buděš mučiťsa. No ty iměješ svaje prablemy&#160;– i&#160;sa mnoj&#160;– i&#160;s&#160;papirami&#160;– tak…“</p>
			<p class="MLP_text ParaOverride-1">Ukáže si pod krk, což přesně odpovídá míře Eviných starostí.</p>
			<p class="MLP_text ParaOverride-1">„I&#160;eto maja prošlosť, minulost, maja prablema&#160;– ja něchatěl vsjo na těbja…“</p>
			<p class="MLP_text ParaOverride-1">„Co eště nevim??“</p>
			<p class="MLP_text ParaOverride-1">„Uže vsjo.“</p>
			<p class="MLP_text ParaOverride-1">„Ach bože, proč mi to nikdo neřek&#160;– že je život tak strašnej…“</p>
			<p class="MLP_text ParaOverride-1">Tiché unavené objetí. Jsou spolu, závislí jeden na druhém, a&#160;musejí to zvládnout. Jak by se cítila, co by dělala, kdyby tu nebyl? Zašla by na deprese. Zůstala by v&#160;téhle špinavé díře&#160;– a&#160;nenašla by sílu uklidit ji, vymalovat, zařídit. Nebylo by proč. Nenašla by sílu ani se zvednout z&#160;podlahy a&#160;vylézt na postel. Nebyl by důvod se zvednout…: to umí deprese. Eva má sklopenou hlavu a&#160;vidí v&#160;plném světle Borisovy bosé nohy plné rudých jizev po omrzlinách. Kdyby se s&#160;tímhle nesetkala, neviděla by, že jsou i&#160;jiné osudy než ten její; že jsou i&#160;drsnější, kostrbatější životní cesty. Kdyby Borise nepotkala, utopila by se v&#160;louži vlastního žalu…</p>
			<p class="MLP_text ParaOverride-1">„A&#160;to máš odkud&#160;– ty nohy omrzlý&#160;– odtamtud?“</p>
			<p class="MLP_text ParaOverride-1">„Da&#160;– v&#160;Sibiri&#160;– chočeš počurjať&#160;– i&#160;na zem papadajet uže ljod. Eto strašnoje dělo, Sibir, ljudi pamirajut&#160;– kak muchy. Papadajut&#160;– nikdo ich něpočitajet&#160;– nikdo něznajet skolko i&#160;kto…“</p>
			<p class="MLP_text ParaOverride-1">„Bože&#160;– to je svět… Dobrou noc!“</p>
			<p class="MLP_text ParaOverride-1">Líbne ho na rameno, stočí se mu pod paži a&#160;zavře oči; Boris chvíli zírá do tmy, zřejmě ve vzpomínce na Sibiř&#160;– stiskne oči a&#160;polkne&#160;– zvládá emoce.</p>
			<p class="MLP_text ParaOverride-1">„Jéva? Ja očeň šťastliv, što ja zděs. I&#160;ja očeň, očeň šťastliv, što těbja vstretil… I&#160;ja sdělaju vsjo, vsjo, štoby ty byla šťastliva i&#160;ulibalas&#160;– usmála…“</p>
			<p class="MLP_text ParaOverride-1">„Dík!“ Eva se k&#160;němu přimkne; pevně se objímají, dva tonoucí, vědomi si závažnosti chvíle a&#160;svého setkání, které jako by zadunělo ze dna bytí, aby přehlušilo zmatenou, sytou, brebentivou mizerii všedního dne…</p>
		</div>
</body>
</html>