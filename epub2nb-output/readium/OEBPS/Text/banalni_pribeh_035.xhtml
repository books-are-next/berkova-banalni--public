<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-31</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-31" xml:lang="cs-CZ">
		<div class="_idGenObjectStyleOverride-1">
			<p id="_idParaDest-30" class="MLP_uroven2_kapitola ParaOverride-1">30</p>
			<p class="MLP_text_bez1radku ParaOverride-1">Je večer. Po Pavlině návštěvě to Evu znovu vytáhlo ven. Zas bloudila ulicemi a&#160;ptala se duše, kudy a&#160;kam má jít. Teď chodí sem a&#160;tam jakýmsi parkem; to není jakýsi park: to je ten park, kam ji Boris tehdy vzal. Eva přechází chaoticky sem a&#160;tam jakoby bez duše, ale my už víme, že je vedena duší, protože vidíme, co ona nevidí: že jde už podruhé kolem místa, kde Boris tehdy nasával pozitivní energii stromů, kolem lavičky, kde teď s&#160;rancem sedí a&#160;sleduje ji, jak jde kolem něj: upřeným pohledem a&#160;rukama sepjatýma se snaží čarovat, jako tehdy na lešení: silou své mysli se snaží Evu otočit zpět, aby se vrátila, a&#160;posiluje své přání slovy:</p>
			<p class="MLP_text ParaOverride-1">„Vozvratis&#160;– vratis nazad! Idi sem! Ku mně!“</p>
			<p class="MLP_text ParaOverride-1">Eva je ovšem také zabrána do svého přání a&#160;rázuje kolem něj zase pryč, a&#160;tak se Boris, kouzla nekouzla, zcela prozaicky zvedne a&#160;jde za ní a&#160;zavolá:</p>
			<p class="MLP_text ParaOverride-1">„Jéva! Haló!“</p>
			<p class="MLP_text ParaOverride-1">Eva se zastaví&#160;– strne, aby tu iluzi nerozbila&#160;– ale hlas znovu volá: „Jéva!“&#160;– a&#160;Eva se otočí a&#160;běží mu naproti, dopadne na jeho hruď, schoulí se mu „pod křídlo“ a&#160;ihned se rozbrečí. Boris jí utírá nos a&#160;rozmazává slzy něčím ze své kapsy:</p>
			<p class="MLP_text ParaOverride-1">„Něbreči&#160;– mílaja maja, ty slyšiš mě? Něbreči! Vsjo budět charašo, vsjo budět charašo u&#160;nas…“</p>
		</div>
</body>
</html>