<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-34</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-34" xml:lang="cs-CZ">
		<div class="_idGenObjectStyleOverride-1">
			<p id="_idParaDest-33" class="MLP_uroven2_kapitola ParaOverride-1">33</p>
			<p class="MLP_text_bez1radku ParaOverride-1">A&#160;dějou se věci jako v&#160;životě: je třeba pro Borise sehnat práci. A&#160;to není žádná legrace. Je třeba splatit dluhy. Je třeba vydělat na lepší byt&#160;– anebo míň zoufale zadaptovat tenhle: chtělo by to chrom a&#160;sklo a&#160;nepřímé osvětlení a&#160;lepší koupelnu než tuhle starou vanu, natřenou emailem, a&#160;jiné topení než kamna&#160;– a&#160;to jsou zátěže, s&#160;nimiž se nepočítalo; byli načasovaní na vydání vší energie k&#160;vyřízení dokumentů&#160;– a&#160;těšili se na nezkalené štěstí, jež bude následovat; jenže svět vezdejší tu není, abychom byli šťastni: je to cvičák, kde máme podat výkon; a&#160;tak i&#160;občasné hádky a&#160;nedorozumění mají charakter překážky ke zvládnutí na tomhle velmi krásném, podivuhodném cvičišti; v&#160;tom magickém prostoru, zvaném svět. A&#160;tak Eva, posílena předchozí zátěží, zvládá věci, o&#160;nichž netušila, že je unese, a&#160;celkem hravě se zbavuje spotřební rozbředlosti…</p>
			<p class="MLP_text ParaOverride-1">A&#160;objevil se i&#160;Jaromír: značkové boty, značkové sako, značkové brýle: chodící značka kvality. Chtěl jen nějaký papír, který mu mohla Eva poslat nebo dcera donést, mohl si ho okopírovat na úřadě či vyhrabat ve vlastních dokumentech&#160;– ale přišel. Pozdravil, rozhlédl se a&#160;sebevědomí se mu zvedlo: tohle není interiér; hodný bytového architekta. V&#160;tu chvíli nebylo podstatné, že on sám momentálně nemá byt vůbec: tady je to splácané, ošklivé, chudé.</p>
			<p class="MLP_text ParaOverride-1">„Tak co, altruistko?“</p>
			<p class="MLP_text ParaOverride-1">„Nic, dobrý.“</p>
			<p class="MLP_text ParaOverride-1">„Tady žiješ?“</p>
			<p class="MLP_text ParaOverride-1">Jo, Eva tady žije, pracuje, miluje a&#160;hledá sama sebe. Tady. Užij si to.</p>
			<p class="MLP_text ParaOverride-1">„Přišel jsem pro ty…“</p>
			<p class="MLP_text ParaOverride-1">„Jo, Myška říkala. Tady to je.“</p>
			<p class="MLP_text ParaOverride-1">„Neuděláš mi kafe?“</p>
			<p class="MLP_text ParaOverride-1">Eva dělá kafe, Jaromír si sedá, spokojen sám se sebou, jak se sem nehodí. Dostal kafe. Míchá. Rozhlédl se, vydechl, zaklonil se s&#160;rukama za hlavou. Je opravdu spokojen.</p>
			<p class="MLP_text ParaOverride-1">„Tak co?“</p>
			<p class="MLP_text ParaOverride-1">„Co jako?“ Eva nechce být příkrá, ale už mu necválá v&#160;ústrety se vstřícným pochopením.</p>
			<p class="MLP_text ParaOverride-1">„No, jak de život.“</p>
			<p class="MLP_text ParaOverride-1">Na to je opravdu těžká odpověď; kolik filozofů už se tím trápilo: definovat, jak jde život… Eva krčí rameny.</p>
			<p class="MLP_text ParaOverride-1">„Nejseš zrovna v&#160;bavlně… No&#160;– já to taky nemám jednoduchý, pořád jen do Milána a&#160;zpátky, sem a&#160;tam, si řikám, co z&#160;toho mám…“</p>
			<p class="MLP_text ParaOverride-1">Inu, nadávkoval si to tak&#160;– co k&#160;tomu říct?</p>
			<p class="MLP_text ParaOverride-1">„Nojo, o&#160;nic nejde. Sem si řikal, že někdy musíme zajít na kafe…“</p>
			<p class="MLP_text ParaOverride-1">To utrousil jen tak&#160;– jakoby mimochodem. Ani se na ni nepodíval. Jako by nic neproběhlo. Jako by včera vstali z&#160;manželské postele. O&#160;nic nejde. Jen mlha. Závoj přibližné neurčitosti, kdy lze říct cokoli, a&#160;neznamená to nic, kdy se do situace sice jakoby vstoupí&#160;– ale vlastně nevstoupí, kde o&#160;nic nejde, svět vezdejší je vlastně tvrzení proti tvrzení… Evě se na chvíli rozmazal výhled. Slyšela svého otce, jak monotónně odříkává: „A&#160;samozřejmě i&#160;opak je pravdou, protože každý má svou pravdu, a&#160;proto je tolik pravd, kolik je lidí…“</p>
			<p class="MLP_text ParaOverride-1">Evě se sevřel žaludek. Zdálky k&#160;ní zavanula zapomenutá vlna úzkosti, že všechno je možné a&#160;nic není jisté, protože v&#160;bezbřehé nahodilosti není o&#160;co se opřít. Nadechla se a&#160;pravila statečně:</p>
			<p class="MLP_text ParaOverride-1">„Víš, Jaromíre, myslím, že to není nejlepší nápad…“</p>
		</div>
</body>
</html>