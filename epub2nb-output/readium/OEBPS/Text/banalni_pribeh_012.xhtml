<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-8</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-8" xml:lang="cs-CZ">
		<div class="_idGenObjectStyleOverride-1">
			<p id="_idParaDest-7" class="MLP_uroven2_kapitola ParaOverride-1">7</p>
			<p class="MLP_text_bez1radku ParaOverride-1">Je ráno. Kalné ráno, chtělo by se říct, ale toto ráno je slunné: vše živé se raduje, jen Eva leží oblečená v&#160;křesle, stočená do klubíčka. Boris s&#160;kýblem na lešení nejdřív okukuje, potom nesměle zaťuká:</p>
			<p class="MLP_text ParaOverride-1">„Madam! Jésli vazmožno?“</p>
			<p class="MLP_text ParaOverride-1">Posunky ukazuje, že chce vodu; Evě chvíli trvá, než se probere, než jí dojde, o&#160;co jde, než mátožně vstane a&#160;otevře okno:</p>
			<p class="MLP_text ParaOverride-1">Manžel je pryč&#160;– jen hrnky od kafe a&#160;plný popelník připomínají včerejší mozkovou smršť. Vymývárnu. Klystýr. Měla by mít tedy v&#160;hlavě čisto: jak to, že nemá? Teď tenhle na lešení. Gastarbajtr. Jako by jich tu nebylo dost&#160;– stojí v&#160;okně. Kde brali vodu předtím?</p>
			<p class="MLP_text ParaOverride-1">„A&#160;kde jste brali vodu předtím?“</p>
			<p class="MLP_text ParaOverride-1">Boris využije chvilky zaváhání na účet cizího jazyka a&#160;svede krátký vnitřní boj mezi riskantní pravdou a&#160;fešáckou lží.</p>
			<p class="MLP_text ParaOverride-1">„É&#160;– čestno skazať? Zděs…“</p>
			<p class="MLP_text ParaOverride-1">„Vy jste sem lezli, když tu nikdo nebyl…???!!!“</p>
			<p class="MLP_text ParaOverride-1">„Tolko ja. Ale ničevo něukral!&#160;– i&#160;vody bylo treba&#160;– i&#160;kytkam tože!“</p>
			<p class="MLP_text ParaOverride-1">Ukazuje, že taky zalíval kytky. Eva vrtí hlavou nad tou drzostí, pak bezradně mávne rukou, protože přišla o&#160;víc&#160;– a&#160;choulí se zpět na křeslo. Boris se vrací s&#160;kýblem; chvilku postojí&#160;– něco by řekl, ale Evě je mdlo po té noci; ještě moc nevnímá, ještě jí nedochází ta lavina, která se nad ní naklání po uvolnění bolavého kamínku…, a&#160;tak bez výrazu čeká, až ten člověk zase zmizí.</p>
			<p class="MLP_text ParaOverride-1">Bylo by krásné naservírovat sem Evě právě teď krásného chlapa&#160;– moc by to potřebovala&#160;– ale tenhle je z&#160;těch, jak to říct: cizinec, co nepřichází v&#160;úvahu. Z&#160;méně rozvinuté země s&#160;jasným vymezením rolí: muž postaví dům, žena rodí děti; muž odchází do světa za prací, žena doma čeká. Zdvořilost patří k&#160;namlouvacím rituálům a&#160;sex k&#160;rozmnožování. Eva by potřebovala pevnou mužnou náruč, která by ji ukonejšila a&#160;dovolila by jí uklidnit to vyděšené dítě v&#160;sobě, které potřebuje obejmout&#160;– ale hlavně se potřebuje dospat. Boris zmizel oknem.</p>
			<p class="MLP_text ParaOverride-1">Na obrazovce rozkošná hospodyňka&#160;– sen všech ženatých mužů&#160;– luxuje a&#160;odříkává do kamery:</p>
			<p class="MLP_text ParaOverride-1">„Opravdový muž touží po silném autě, opravdová žena po silném vysavači!“</p>
			<p class="MLP_text ParaOverride-1">Eva polobděle hledá ovladač, aby tu věc vypnula, zatímco sladká hospodyňka roztomile pokračuje:</p>
			<p class="MLP_text ParaOverride-1">„Vysaje i&#160;chlupy z&#160;chlapa!“</p>
			<p class="MLP_text ParaOverride-1">Eva se zarazí&#160;– ale ne, to byl zase přeslech&#160;– vypne televizi a&#160;lehne si s&#160;dlaní přes oči. Pak se konečně hluboce a&#160;tiše rozpláče.</p>
		</div>
</body>
</html>