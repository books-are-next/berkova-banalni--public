<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-3</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-3" xml:lang="cs-CZ">
		<div class="_idGenObjectStyleOverride-1">
			<p id="_idParaDest-2" class="MLP_uroven2_kapitola ParaOverride-1">2</p>
			<p class="MLP_text_bez1radku ParaOverride-1">Boris je ve své tělocvičně; je to vybílená stodola, kde se právě teď pod vedením dvou asistentů přibližně dvacet chlapců pokouší naučit, pochopit a&#160;vdechnout, ducha karate. V&#160;rohu tělocvičny má Boris svůj obytný kout: postel, vařič, poličku na trička, poličku na knihy, televizi. To je všechno, co mu zbylo po návratu z&#160;vězení. Zmizela žena, zmizelo hospodářství, polnosti i&#160;dům. Ale kdo by se zlobil; vše bylo podle zákona…</p>
			<p class="MLP_text ParaOverride-1">Toho mrtvého mu před dům nastrčili. Policajti to dosvědčili. Dostal osm let, ale kdo by se zlobil, že… Zvláštní, že se říká „dostal osm let“&#160;– když mu osm let vzali. Ale může mluvit o&#160;štěstí, že se vůbec vrátil: jeho otec se nevrátil. Borisovi bylo patnáct, otce miloval jako vzor. Jako siláka. Jako správného chlapa. Jednou někoho mlátili a&#160;on se ho zastal; jenže to byli policajti, kdo mlátili&#160;– kdo to mohl vědět? Pak pro otce přišli&#160;– a&#160;nikdo už ho neviděl. Zmizel na Sibiři. Matka se vdala skoro hned. Boris jí to měl velmi za zlé&#160;– a&#160;až mnohem později, jako otec dcery, která má sama dceru&#160;– pochopil, že to byl jediný způsob, jak přežít. Kde je právo luxus, je luxus i&#160;lítost. A&#160;když nepoznáš, kdy je luxus i&#160;boj za pravdu, právo a&#160;spravedlnost, seš mrtvej muž… Jako ta jepice, která&#160;– zuřivé mávajíc křídly&#160;– pokoušela se zastavit rozjetý vůz…</p>
			<p class="MLP_text ParaOverride-1">Boris zamyšleně obchází svůj kout: prohlíží hřbety knížek o&#160;kung-fu; porůznu jsou na trámech přišpendleny citáty Bruce Lee:</p>
			<p class="MLP_text ParaOverride-1">„Je rozdíl mezi seberealizací a&#160;realizací své představy o&#160;sobě.“</p>
			<p class="MLP_text ParaOverride-1">„Život je třeba prožít, ne vymýšlet.“</p>
			<p class="MLP_text ParaOverride-1">„Neulpívání!“</p>
			<p class="MLP_text ParaOverride-1">„Pokora není zřeknutí se pýchy, ale nahrazení jedné pýchy druhou…“</p>
			<p class="MLP_text ParaOverride-1">„Naše údery a&#160;kopy jsou mírou našeho strachu…“</p>
			<p class="MLP_text ParaOverride-1">„Zapomeň na sebe a&#160;sleduj pohyby protivníka.“</p>
			<p class="MLP_text ParaOverride-1">Rachotivý zvuk prken, které se s&#160;prásknutím vyvalily a&#160;podbarvily tak parádní vstup bosse a&#160;jeho goril. Vyděšení chlapci se snaží zachovat klid bojovníků.</p>
			<p class="MLP_text ParaOverride-1">„Hni se a…!!!“ zuřivý, protože nedávno pokořený Nikolaj sbírá všechnu zlost, aby si jí vystlal trémou přiškrcené hrdlo, míří zbraní zblízka na jednoho z&#160;chlapců.</p>
			<p class="MLP_text ParaOverride-1">„Jasně, jasně&#160;– klid&#160;– vidim…“ Boris jde pomalu k&#160;nim, ukazuje, že nemá zbraň, aby to nemehlo neudělalo nějakou pitomost, gestem zve návštěvu k&#160;sobě dozadu, a&#160;jak tak jde kolem, osloví svého asistenta:</p>
			<p class="MLP_text ParaOverride-1">„Pamatuj si tyhle lidi: nikdy nic proti nim…! a&#160;už vůbec nic s&#160;nima…!! Pokračujte…“</p>
			<p class="MLP_text ParaOverride-1">Hoši cítí vážnost chvíle a&#160;statečně, i&#160;když zaraženě, cvičí dál.</p>
			<p class="MLP_text ParaOverride-1">Boss je blb, a&#160;proto je klidným přijetím polichocen: jako většina omezenců si slušnost plete se slabostí, a&#160;tak nepřipisuje ticho vyspělosti žáků, ale dojmu, jaký udělal. Teatrálně, s&#160;doprovodem za zadnicí, čapím krokem kráčí dál: jdou k&#160;Borisovi dozadu, kde se velikán usadí. Gorily se výhrůžně tyčí za ním.</p>
			<p class="MLP_text ParaOverride-1">Boris se na něj zadívá a&#160;jeho pohled praví: zabiju tě.</p>
			<p class="MLP_text ParaOverride-1">Boss to nevnímá; jeho pohled říká: to sem ale dobrej, co?</p>
			<p class="MLP_text ParaOverride-1">I&#160;svými gesty to inzeruje: usadil se a&#160;sedí rozvalený, jak to jde, rozmáchlým gestem vyndá jakési neurčité kuřivo, které si nechá obřadně zapálit. Boris stojí a&#160;čeká, jaký výstup bude následovat. Boss obřadně vdechne a&#160;vydechne kouř, aby dal vyznít situaci, kdy jeho podstatně starší bývalý soupeř musí stát. Jenže Boris mu to pokazí: přistoupí blíž a&#160;s&#160;výrazem „já se tě nebojím“ se mu najednou nepříjemně tyčí přímo nad hlavou. To bosse podráždilo; pokazilo mu to aranžmá, a&#160;tak popuzeně vstal:</p>
			<p class="MLP_text ParaOverride-1">„Já ti nabídl práci&#160;– a&#160;ty?“</p>
			<p class="MLP_text ParaOverride-1">„Ochranka: čím tě ohrozil ten strejda?“</p>
			<p class="MLP_text ParaOverride-1">„Okradl mě! Vzal mi peníze! Půjčil si a&#160;nevrátil!“</p>
			<p class="MLP_text ParaOverride-1">„Kdybys ho nechal pracovat, měl bys svoje peníze zpátky!“</p>
			<p class="MLP_text ParaOverride-1">„Takhle mám i&#160;jeho pole a&#160;dům!“</p>
			<p class="MLP_text ParaOverride-1">„Dvě cizí slova: fair play! Pamatuješ?“</p>
			<p class="MLP_text ParaOverride-1">„Jedno slovo: byznys! Tys mě okrad o&#160;jeho peníze&#160;– takže teď je chci od tebe, jasný?! Jinak deš zpátky do kriminálu!“</p>
			<p class="MLP_text ParaOverride-1">„Tvoje práce…“</p>
			<p class="MLP_text ParaOverride-1">Teď je boss okázale pobaven, spokojeně se rozhlédne po svých gorilách, které obdivně kývou, jaký je to šikula. „Zabils mýho člověka,“ říká spokojeně.</p>
			<p class="MLP_text ParaOverride-1">„Nikoho jsem nezabil.“</p>
			<p class="MLP_text ParaOverride-1">Boss se směje už velmi upřímně: „Ale soudce to viděl jinak…?“</p>
			<p class="MLP_text ParaOverride-1">Nato by ho Boris rád zabil, ale ví, že nemůže, protože v&#160;téhle zemi ti zlí můžou zabíjet, ale ti hodní, jen když to nikdo nevidí. Boss se spokojeně kření:</p>
			<p class="MLP_text ParaOverride-1">„Nojo, takže seš mi dlužnej. Máš to těžký. Ale že seš to ty&#160;– a&#160;že jsme kamarádi&#160;– můžeš si to u&#160;mě odpracovat…“</p>
			<p class="MLP_text ParaOverride-1">„Tys mě o&#160;všechno okrad&#160;– a&#160;dostals mě do kriminálu&#160;– vysvětli mi, proč bych tě neměl zabít?“</p>
			<p class="MLP_text ParaOverride-1">„Protože zabíjet se nesmí. Jen v&#160;sebeobraně. A&#160;protože máš dceru a&#160;ta má taky dceru. Proto.“</p>
			<p class="MLP_text ParaOverride-1">Teď je vidět, že Boris soustředěně přemýšlí, kam bosse praštit aby se dlouho netrápil. To bosse trochu zneklidní: poposedne a&#160;začne drmolit ve snaze nasadit přátelský tón.</p>
			<p class="MLP_text ParaOverride-1">„Nedělej problémy, Borisi! Znáš to, jak to je: já tě potřebuju&#160;– ty mě taky: tady není třetí možnost: se mnou&#160;– nebo proti mně&#160;– jinak tě budu muset odstranit. Není co řešit&#160;– je ti to jasný?“</p>
			<p class="MLP_text ParaOverride-1">Boris na to nic.</p>
			<p class="MLP_text ParaOverride-1">„Hele, mohl bys cvičit moje kluky&#160;– jsou to nemehla&#160;– jen by stříleli&#160;– dáš mi dohromady elitní jednotku… Mysli!“</p>
			<p class="MLP_text ParaOverride-1">Boris zase nic.</p>
			<p class="MLP_text ParaOverride-1">„Nebuď blbec! Nikam se neschováš! Do zejtřka chci ty prachy: od dědka&#160;– nebo od tebe: hotovost&#160;– nebo pracovat: je to jasný? Vyjádřil jsem se dost jasně? Rozumíš…?“</p>
			<p class="MLP_text ParaOverride-1">Kdyby se boss zeptal ještě jednou, riskuje zuby. Boris možná v&#160;tuto chvíli už ví, co udělá&#160;– ale rozhodl se o&#160;tom pomlčet. To bossovi došlo, chvíli si rovná faldy na svém dlouhém koženém kabátě, jaký znal dřív jen z&#160;amerických filmů, a&#160;když se nic dalšího neděje, rázně a&#160;s&#160;velkým rachotem odkráčí, následován svým doprovodem.</p>
			<p class="MLP_text ParaOverride-1">Cvičící hoši, kteří se tázavě dívali, honem zas horlivě cvičí, protože jim stejně nikdo nic nevysvětlí…</p>
			<p class="MLP_text ParaOverride-1">Boris zamyšleně zajde za zástěnu&#160;– a&#160;pobůhvíkolikáté si pustí film s&#160;Brucem Lee; přejíždí dialogy a&#160;sleduje pasáže boje; zejména ty, kde je Bruce sám proti několika protivníkům…</p>
			<p class="MLP_text ParaOverride-1">Pak zvolna balí pár nezbytností&#160;– tričko, mobil, kartáček na zuby&#160;– znovu obchází a&#160;čte Leeovy citáty&#160;– pak postojí, vypne televizi a&#160;zavolá asistenta:</p>
			<p class="MLP_text ParaOverride-1">„Nevíš, kam jsem jel, nevíš, kde jsem; dávej pozor na mou dceru. Tady si vem, co chceš. Jestli to zaberou, nech je. Ozvu se ti. Zatím cvičte. Já jdu.“</p>
			<p class="MLP_text ParaOverride-1">Dává asistentovi klíče, ten mlčky a&#160;oddaně kývne. Boris se naposled podívá na hošíky, bere si nemožnou kostkovanou tašku, nemožné kostkované sako a&#160;odchází.</p>
		</div>
</body>
</html>