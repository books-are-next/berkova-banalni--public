<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>banalni_pribeh-33</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="banalni_pribeh-33" xml:lang="cs-CZ">
		<div class="_idGenObjectStyleOverride-1">
			<p id="_idParaDest-32" class="MLP_uroven2_kapitola ParaOverride-1">32</p>
			<p class="MLP_text_bez1radku ParaOverride-1">Další události už mají spád, jako když se po nekonečně líné řece dostanete k&#160;vodopádu: tak dlouho jste na to čekali&#160;– a&#160;najednou vás to strhne: je nutné jednat rychle&#160;– na všechno jsou jen tři měsíce.</p>
			<p class="MLP_text ParaOverride-1">Nakonec přece jen matrikářka, bděle kontrolující doklady, sklapne desky se slovy:</p>
			<p class="MLP_text ParaOverride-1">„Takže u&#160;mě dobrý&#160;– všechno v&#160;pořádku, řekněte si datum: co takhle pozítří…?“</p>
			<p class="MLP_text ParaOverride-1">Kdo má platnou občanku, jde za svědka: Boris nemá co na sebe, bere si černé tričko. Eva tmavomodrý kostým, co nosí do divadla. Na radnici jeli tramvají. Na oběd se svědky do restaurace za roh…</p>
			<p class="MLP_text ParaOverride-1">Myška si pak prohlíží fotografie: Boris a&#160;Eva v&#160;obřadní síni, za nimi dva svědci. Obřadník čte cosi o&#160;společném podzimu. Eva tu úlevu po roce a&#160;půl běhání, shánění, nervů a&#160;dluhů nemůže ovládnout a&#160;brečí; Eva a&#160;Boris na schodech: Boris se k&#160;ní kloní, drží ji kolem pasu a&#160;říká: „Vsjo budět charašo…“</p>
			<p class="MLP_text ParaOverride-1">S&#160;potvrzením o&#160;sňatku a&#160;štosem dalších papírů pak na cizineckou policii: žena za okýnkem přebírá listiny, kontroluje a&#160;kývá: „Je to v&#160;pořádku, dostavte se…“</p>
			<p class="MLP_text ParaOverride-1">Takže jsou oba opět na policii.</p>
			<p class="MLP_text ParaOverride-1">Nevlídná chodba, nezbytní Vietnamci a&#160;prostitutky; nevzhledná a&#160;nevábná policejní úřadovna, úředník a&#160;žena z&#160;okýnka zvou Evu a&#160;Borise každého do jiných dveří. Dělají s&#160;nimi kontrolní pohovor: odděleně, s&#160;každým zvlášť. Jsou jim kladeny stejné otázky&#160;– odpovědi budou zaneseny do počítače, porovnány a&#160;vyhodnoceny.</p>
			<p class="MLP_text ParaOverride-1">Kde jste se seznámili?</p>
			<p class="MLP_text ParaOverride-1">Jaké jídlo má váš manžel nejraději?</p>
			<p class="MLP_text ParaOverride-1">Má vaše žena nějakou zálibu?</p>
			<p class="MLP_text ParaOverride-1">Co v&#160;poslední době váš manžel četl?</p>
			<p class="MLP_text ParaOverride-1">Kde jste měli svatební hostinu?</p>
			<p class="MLP_text ParaOverride-1">Dělá váš manžel nějaký sport?</p>
			<p class="MLP_text ParaOverride-1">Kolik bylo hostů na vaší hostině?</p>
			<p class="MLP_text ParaOverride-1">Koho jste měli za svědka?</p>
			<p class="MLP_text ParaOverride-1">Co jste měli dnes k&#160;obědu?</p>
			<p class="MLP_text ParaOverride-1">Jakou hudbu má ráda vaše žena?</p>
			<p class="MLP_text ParaOverride-1">Smršť otázek trvá pokaždé hodinu. A&#160;potom zpátky na chodbu a&#160;čekat. Hodinu. Hodinu a&#160;půl…</p>
			<p class="MLP_text ParaOverride-1">Jsou unavení, vysílení, Eva se opírá o&#160;Borise a&#160;Boris o&#160;zeď.</p>
			<p class="MLP_text ParaOverride-1">„Něchceš na káfe?“</p>
			<p class="MLP_text ParaOverride-1">Eva zimomřivě, neuroticky drmolí:</p>
			<p class="MLP_text ParaOverride-1">„Ani ne&#160;– škoda peněz&#160;– já přemejšlim, co eště budou chtít&#160;– jaký eště další papíry&#160;– mně je normálně na zvracení…“</p>
			<p class="MLP_text ParaOverride-1">Boris ponuře mlčí, soustředěně jí masíruje krční páteř</p>
			<p class="MLP_text ParaOverride-1">„Protože rozumíš&#160;– podle zákona maj právo se tou žádostí zabejvat dva měsíce&#160;– a&#160;ty máš vízum už jen na měsíc&#160;– a&#160;prodloužit se to nedá. Takže jestli řeknou, že za pět neděl&#160;– mně je zle…“</p>
			<p class="MLP_text ParaOverride-1">„Uspakoj sa&#160;– klid&#160;– sabaki! Na što nam ždať dvě godiny?“</p>
			<p class="MLP_text ParaOverride-1">„Voni to tam všecko vyhodnocujou, ty pohovory, odpovědi, rozumíš.“</p>
			<p class="MLP_text ParaOverride-1">„Ty dalžna kušať&#160;– ty uže slabenkaja.“</p>
			<p class="MLP_text ParaOverride-1">Eva se nechce vzdálit: teď ne, když se můžou každou chvilku otevřít dveře… Povzdech, výdech, nabrání sil&#160;– masáž krku.</p>
			<p class="MLP_text ParaOverride-1">„Kdybysme teď neprošli, tak jsem to vymyslela takhle: uděláme to z&#160;Rumunska, tam máme diplomatický styky, takže dokud platí vízum, tak tam prostě na to nový vízum počkáme někde v&#160;hotelu… ale to bude chtít další prachy…“</p>
			<p class="MLP_text ParaOverride-1">Boris vážně kývá hlavou:</p>
			<p class="MLP_text ParaOverride-1">„V&#160;Rumunii vazmožno bydlevať u&#160;majevo kamarata&#160;– uvidime…“</p>
			<p class="MLP_text ParaOverride-1">Eva se unaveně rozhlíží kolem: kdyby jí tohle někdo řekl před rokem… Vietnamci vesele štěbetají, prostitutky s&#160;chraplavými hlasy chodí kouřit na záchod, Eva napůl stojí, napůl se opírá o&#160;Borise, který je opřený o&#160;zeď a&#160;mlčí; Eva vypadá, že spí, Boris zas, že se modlí. Eva nabírá energii k&#160;dalšímu běhu: když běžíš stovku, musíš mít energii na sto padesát. Když píšeš román, musíš mít materiálu na dva. Nějak to dopadne&#160;– uvidíme. Musíme sbírat další možnosti…</p>
			<p class="MLP_text ParaOverride-1">Ze dveří vyhlédne žena, co s&#160;nimi dělala pohovor:</p>
			<p class="MLP_text ParaOverride-1">„Tak pojďte&#160;– ten Moldavan!“</p>
			<p class="MLP_text ParaOverride-1">Výdech a&#160;pár kroků ke dveřím. Žena podává Borisovi modrý cizinecký pas:</p>
			<p class="MLP_text ParaOverride-1">„Tak tady to máte&#160;– to je pas s&#160;vízem na patnáct let&#160;– už nepotřebujete žádný jiný papíry, můžete si udělat živnosťák, nebo se nechat zaměstnat, po šesti letech můžete zažádat o&#160;občanství&#160;– hodně štěstí!&#160;– další!“</p>
			<p class="MLP_text ParaOverride-1">Oba jako v&#160;mrákotách děkují, odcházejí&#160;– jdou ven jako už tolikrát&#160;– po chvíli se na sebe vyjeveně dívají: to už je po všem? Takhle normálně a&#160;v&#160;klidu&#160;– žádné fanfáry&#160;– činely&#160;– blesky a&#160;mikrofony…? Konec té honičky…?</p>
			<p class="MLP_text ParaOverride-1">Boris taky jako by nechápal. Evě zvoní mobil, je to Matka Mafie.</p>
			<p class="MLP_text ParaOverride-1">„No podivejte se, tady Marková, já vás nechci nějak strašit nebo co, ale byli se tu na Borise ptát, ta cizinecká policie, tak já nevim, jak bysme to udělaly…“</p>
			<p class="MLP_text ParaOverride-1">Evě chvilku trvá, než pochopí, že je to pokus o&#160;vydírání: potom se rozchechtá: „Víte co, pani Marková? Klidně ho práskněte, mě už ty jeho papíry nezajímají!“</p>
		</div>
</body>
</html>